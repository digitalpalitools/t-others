.. namo tassa bhagavato arahato sammāsambuddhassa..

abhidhammapiṭake

yamakapāḷi (paṭhamo bhāgo)

1. mūlayamakaṁ

(ka) uddeso

1. mūlavāro

1. kusalā dhammā

(1) mūlanayo

1. (ka) ye keci kusalā dhammā, sabbe te kusalamūlā?

(kha) ye vā pana kusalamūlā, sabbe te dhammā kusalā?

2. (ka) ye keci kusalā dhammā, sabbe te kusalamūlena ekamūlā?

(kha) ye vā pana kusalamūlena ekamūlā, sabbe te dhammā kusalā?

3. (ka) ye keci kusalamūlena ekamūlā dhammā, sabbe te kusalamūlena aññamaññamūlā?

(kha) ye vā pana kusalamūlena aññamaññamūlā, sabbe te dhammā kusalā?

(2) mūlamūlanayo

4. (ka) ye keci kusalā dhammā, sabbe te kusalamūlamūlā?

(kha) ye vā pana kusalamūlamūlā, sabbe te dhammā kusalā?

5. (ka) ye keci kusalā dhammā, sabbe te kusalamūlena ekamūlamūlā?

(kha) ye vā pana kusalamūlena ekamūlamūlā, sabbe te dhammā kusalā?

6. (ka) ye keci kusalamūlena ekamūlamūlā dhammā, sabbe te kusalamūlena aññamaññamūlamūlā?

(kha) ye vā pana kusalamūlena aññamaññamūlamūlā, sabbe te dhammā kusalā?

(3) mūlakanayo

7. (ka) ye keci kusalā dhammā, sabbe te kusalamūlakā?

(kha) ye vā pana kusalamūlakā, sabbe te dhammā kusalā?

8. (ka) ye keci kusalā dhammā, sabbe te kusalamūlena ekamūlakā?

(kha) ye vā pana kusalamūlena ekamūlakā, sabbe te dhammā kusalā?

9. (ka) ye keci kusalamūlena ekamūlakā dhammā, sabbe te kusalamūlena aññamaññamūlakā?

(kha) ye vā pana kusalamūlena aññamaññamūlakā, sabbe te dhammā kusalā?

(4) mūlamūlakanayo

10. (ka) ye keci kusalā dhammā, sabbe te kusalamūlamūlakā?

(kha) ye vā pana kusalamūlamūlakā, sabbe te dhammā kusalā?

11. (ka) ye keci kusalā dhammā, sabbe te kusalamūlena ekamūlamūlakā?

(kha) ye vā pana kusalamūlena ekamūlamūlakā, sabbe te dhammā kusalā?

12. (ka) ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakā?

(kha) ye vā pana kusalamūlena aññamaññamūlamūlakā, sabbe te dhammā kusalā?

2. akusalā dhammā (1) mūlanayo

13. (ka) ye keci akusalā dhammā, sabbe te akusalamūlā?

(kha) ye vā pana akusalamūlā, sabbe te dhammā akusalā?

14. (ka) ye keci akusalā dhammā, sabbe te akusalamūlena ekamūlā?

(kha) ye vā pana akusalamūlena ekamūlā, sabbe te dhammā akusalā?

15. (ka) ye keci akusalamūlena ekamūlā dhammā, sabbe te akusalamūlena aññamaññamūlā?

(kha) ye vā pana akusalamūlena aññamaññamūlā, sabbe te dhammā akusalā?

(2) mūlamūlanayo

16. (ka) ye keci akusalā dhammā, sabbe te akusalamūlamūlā?

(kha) ye vā pana akusalamūlamūlā, sabbe te dhammā akusalā?

17. (ka) ye keci akusalā dhammā, sabbe te akusalamūlena ekamūlamūlā?

(kha) ye vā pana akusalamūlena ekamūlamūlā, sabbe te dhammā akusalā?

18. (ka) ye keci akusalamūlena ekamūlamūlā dhammā, sabbe te akusalamūlena aññamaññamūlamūlā?

(kha) ye vā pana akusalamūlena aññamaññamūlamūlā, sabbe te dhammā akusalā?

(3) mūlakanayo

19. (ka) ye keci akusalā dhammā, sabbe te akusalamūlakā?

(kha) ye vā pana akusalamūlakā, sabbe te dhammā akusalā?

20. (ka) ye keci akusalā dhammā, sabbe te akusalamūlena ekamūlakā?

(kha) ye vā pana akusalamūlena ekamūlakā, sabbe te dhammā akusalā?

21. (ka) ye keci akusalamūlena ekamūlakā dhammā, sabbe te akusalamūlena aññamaññamūlakā?

(kha) ye vā pana akusalamūlena aññamaññamūlakā, sabbe te dhammā akusalā?

(4) mūlamūlakanayo

22. (ka) ye keci akusalā dhammā, sabbe te akusalamūlamūlakā?

(kha) ye vā pana akusalamūlamūlakā, sabbe te dhammā akusalā?

23. (ka) ye keci akusalā dhammā, sabbe te akusalamūlena ekamūlamūlakā?

(kha) ye vā pana akusalamūlena ekamūlamūlakā, sabbe te dhammā akusalā?

24. (ka) ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakā?

(kha) ye vā pana akusalamūlena aññamaññamūlamūlakā, sabbe te dhammā akusalā?

3. abyākatā dhammā (1) mūlanayo

25. (ka) ye keci abyākatā dhammā, sabbe te abyākatamūlā?

(kha) ye vā pana abyākatamūlā, sabbe te dhammā abyākatā?

26. (ka) ye keci abyākatā dhammā, sabbe te abyākatamūlena ekamūlā?

(kha) ye vā pana abyākatamūlena ekamūlā, sabbe te dhammā abyākatā?

27. (ka) ye keci abyākatamūlena ekamūlā dhammā, sabbe te abyākatamūlena aññamaññamūlā?

(kha) ye vā pana abyākatamūlena aññamaññamūlā, sabbe te dhammā abyākatā?

(2) mūlamūlanayo

28. (ka) ye keci abyākatā dhammā, sabbe te abyākatamūlamūlā?

(kha) ye vā pana abyākatamūlamūlā, sabbe te dhammā abyākatā?

29. (ka) ye keci abyākatā dhammā, sabbe te abyākatamūlena ekamūlamūlā?

(kha) ye vā pana abyākatamūlena ekamūlamūlā, sabbe te dhammā abyākatā?

30. (ka) ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlā?

(kha) ye vā pana abyākatamūlena aññamaññamūlamūlā, sabbe te dhammā abyākatā?

(3) mūlakanayo

31. (ka) ye keci abyākatā dhammā, sabbe te abyākatamūlakā?

(kha) ye vā pana abyākatamūlakā, sabbe te dhammā abyākatā?

32. (ka) ye keci abyākatā dhammā, sabbe te abyākatamūlena ekamūlakā?

(kha) ye vā pana abyākatamūlena ekamūlakā, sabbe te dhammā abyākatā?

33. (ka) ye keci abyākatamūlena ekamūlakā dhammā, sabbe te abyākatamūlena aññamaññamūlakā?

(kha) ye vā pana abyākatamūlena aññamaññamūlakā, sabbe te dhammā abyākatā?

(4) mūlamūlakanayo

34. (ka) ye keci abyākatā dhammā, sabbe te abyākatamūlamūlakā?

(kha) ye vā pana abyākatamūlamūlakā, sabbe te dhammā abyākatā?

35. (ka) ye keci abyākatā dhammā, sabbe te abyākatamūlena ekamūlamūlakā?

(kha) ye vā pana abyākatamūlena ekamūlamūlakā, sabbe te dhammā abyākatā?

36. (ka) ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakā?

(kha) ye vā pana abyākatamūlena aññamaññamūlamūlakā, sabbe te dhammā abyākatā?

4. nāmā dhammā (1) mūlanayo

37. (ka) ye keci nāmā dhammā, sabbe te nāmamūlā?

(kha) ye vā pana nāmamūlā, sabbe te dhammā nāmā?

38. (ka) ye keci nāmā dhammā, sabbe te nāmamūlena ekamūlā?

(kha) ye vā pana nāmamūlena ekamūlā, sabbe te dhammā nāmā?

39. (ka) ye keci nāmamūlena ekamūlā dhammā, sabbe te nāmamūlena aññamaññamūlā?

(kha) ye vā pana nāmamūlena aññamaññamūlā, sabbe te dhammā nāmā?

(2) mūlamūlanayo

40. (ka) ye keci nāmā dhammā, sabbe te nāmamūlamūlā?

(kha) ye vā pana nāmamūlamūlā, sabbe te dhammā nāmā?

41. (ka) ye keci nāmā dhammā, sabbe te nāmamūlena ekamūlamūlā?

(kha) ye vā pana nāmamūlena ekamūlamūlā, sabbe te dhammā nāmā?

42. (ka) ye keci nāmamūlena ekamūlamūlā dhammā, sabbe te nāmamūlena aññamaññamūlamūlā?

(kha) ye vā pana nāmamūlena aññamaññamūlamūlā, sabbe te dhammā nāmā?

(3) mūlakanayo

43. (ka) ye keci nāmā dhammā, sabbe te nāmamūlakā?

(kha) ye vā pana nāmamūlakā, sabbe te dhammā nāmā?

44. (ka) ye keci nāmā dhammā, sabbe te nāmamūlena ekamūlakā?

(kha) ye vā pana nāmamūlena ekamūlakā, sabbe te dhammā nāmā?

45. (ka) ye keci nāmamūlena ekamūlakā dhammā, sabbe te nāmamūlena aññamaññamūlakā?

(kha) ye vā pana nāmamūlena aññamaññamūlakā, sabbe te dhammā nāmā?

(4) mūlamūlakanayo

46. (ka) ye keci nāmā dhammā, sabbe te nāmamūlamūlakā?

(kha) ye vā pana nāmamūlamūlakā, sabbe te dhammā nāmā?

47. (ka) ye keci nāmā dhammā, sabbe te nāmamūlena ekamūlamūlakā?

(kha) ye vā pana nāmamūlena ekamūlamūlakā, sabbe te dhammā nāmā?

48. (ka) ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakā?

(kha) ye vā pana nāmamūlena aññamaññamūlamūlakā, sabbe te dhammā nāmā?

mūlavārauddeso.

2-10. hetuvārādi

49. ye keci kusalā dhammā, sabbe te kusalahetū ...pe0 ... kusalanidānā ...pe0 ... kusalasambhavā ...pe0 ... kusalappabhavā ...pe0 ... kusalasamuṭṭhānā ...pe0 ... kusalāhārā ...pe0 ... kusalārammaṇā ...pe0 ... kusalapaccayā ...pe0 ... kusalasamudayā ...pe0 ....

mūlaṁ hetu nidānañca, sambhavo pabhavena ca.

samuṭṭhānāhārārammaṇā {samuṭṭhānāhārārammaṇaṁ (ka0)}, paccayo samudayena cāti..

uddesavāro niṭṭhito.

(kha) niddeso

1. mūlavāro

1. kusalā dhammā (1) mūlanayo

50. (ka) ye keci kusalā dhammā, sabbe te kusalamūlāti? tīṇeva kusalamūlāni. avasesā kusalā dhammā na kusalamūlā.

(kha) ye vā pana kusalamūlā, sabbe te dhammā kusalāti? āmantā.

51. (ka) ye keci kusalā dhammā, sabbe te kusalamūlena ekamūlāti? āmantā.

(kha) ye vā pana kusalamūlena ekamūlā, sabbe te dhammā kusalāti ?

kusalasamuṭṭhānaṁ rūpaṁ kusalamūlena ekamūlaṁ, na kusalaṁ. kusalaṁ kusalamūlena ekamūlañceva kusalañca.

52. (ka) ye keci kusalamūlena ekamūlā dhammā, sabbe te kusalamūlena aññamaññamūlāti?

mūlāni yāni ekato uppajjanti kusalamūlāni ekamūlāni ceva aññamaññamūlāni ca. avasesā kusalamūlasahajātā dhammā kusalamūlena ekamūlā, na ca aññamaññamūlā.

(kha) ye vā pana kusalamūlena aññamaññamūlā, sabbe te dhammā kusalāti? āmantā.

(2) mūlamūlanayo

53. (ka) ye keci kusalā dhammā, sabbe te kusalamūlamūlāti? tīṇeva kusalamūlamūlāni. avasesā kusalā dhammā na kusalamūlamūlā.

(kha) ye vā pana kusalamūlamūlā, sabbe te dhammā kusalāti? āmantā.

54. (ka) ye keci kusalā dhammā, sabbe te kusalamūlena ekamūlamūlāti? āmantā.

(kha) ye vā pana kusalamūlena ekamūlamūlā, sabbe te dhammā kusalāti?

kusalasamuṭṭhānaṁ rūpaṁ kusalamūlena ekamūlamūlaṁ, na kusalaṁ. kusalaṁ kusalamūlena ekamūlamūlañceva kusalañca.

55. (ka) ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?

mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.

(kha) ye vā pana kusalamūlena aññamaññamūlamūlā, sabbe te dhammā kusalāti? āmantā.

(3) mūlakanayo

56. (ka) ye keci kusalā dhammā, sabbe te kusalamūlakāti? āmantā.

(kha) ye vā pana kusalamūlakā, sabbe te dhammā kusalāti?

kusalasamuṭṭhānaṁ rūpaṁ kusalamūlakaṁ na kusalaṁ. kusalaṁ kusalamūlakañceva kusalañca.

57. (ka) ye keci kusalā dhammā, sabbe te kusalamūlena ekamūlakāti? āmantā.

(kha) ye vā pana kusalamūlena ekamūlakā, sabbe te dhammā kusalāti?

kusalasamuṭṭhānaṁ rūpaṁ kusalamūlena ekamūlakaṁ, na kusalaṁ. kusalaṁ kusalamūlena ekamūlakañceva kusalañca.

58. (ka) ye keci kusalamūlena ekamūlakā dhammā, sabbe te kusalamūlena aññamaññamūlakāti?

mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. avasesā kusalamūlasahajātā dhammā kusalamūlena ekamūlakā, na ca aññamaññamūlakā.

(kha) ye vā pana kusalamūlena aññamaññamūlakā, sabbe te dhammā kusalāti? āmantā.

(4) mūlamūlakanayo

59. (ka) ye keci kusalā dhammā, sabbe te kusalamūlamūlakāti? āmantā.

(kha) ye vā pana kusalamūlamūlakā, sabbe te dhammā kusalāti?

kusalasamuṭṭhānaṁ rūpaṁ kusalamūlamūlakaṁ na kusalaṁ. kusalaṁ kusalamūlamūlakañceva kusalañca.

60. (ka) ye keci kusalā dhammā, sabbe te kusalamūlena ekamūlamūlakāti? āmantā.

(kha) ye vā pana kusalamūlena ekamūlamūlakā, sabbe te dhammā kusalāti?

kusalasamuṭṭhānaṁ rūpaṁ kusalamūlena ekamūlamūlakaṁ, na kusalaṁ. kusalaṁ kusalamūlena ekamūlamūlakañceva kusalañca.

61. (ka) ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?

mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.

(kha) ye vā pana kusalamūlena aññamaññamūlamūlakā, sabbe te dhammā kusalāti? āmantā.

2. akusalā dhammā (1) mūlanayo

62. (ka) ye keci akusalā dhammā, sabbe te akusalamūlāti?

tīṇeva akusalamūlāni. avasesā akusalā dhammā na akusalamūlā.

(kha) ye vā pana akusalamūlā, sabbe te dhammā akusalāti? āmantā.

63. (ka) ye keci akusalā dhammā, sabbe te akusalamūlena ekamūlāti?

ahetukaṁ akusalaṁ akusalamūlena na ekamūlaṁ. sahetukaṁ akusalaṁ akusalamūlena ekamūlaṁ.

(kha) ye vā pana akusalamūlena ekamūlā, sabbe te dhammā akusalāti?

akusalasamuṭṭhānaṁ rūpaṁ akusalamūlena ekamūlaṁ, na akusalaṁ. akusalaṁ akusalamūlena ekamūlañceva akusalañca.

64. (ka) ye keci akusalamūlena ekamūlā dhammā, sabbe te akusalamūlena aññamaññamūlāti?

mūlāni yāni ekato uppajjanti akusalamūlāni ekamūlāni ceva aññamaññamūlāni ca. avasesā akusalamūlasahajātā dhammā akusalamūlena ekamūlā, na ca aññamaññamūlā.

(kha) ye vā pana akusalamūlena aññamaññamūlā, sabbe te dhammā akusalāti? āmantā.

(2) mūlamūlanayo

65. (ka) ye keci akusalā dhammā, sabbe te akusalamūlamūlāti?

tīṇeva akusalamūlamūlāni. avasesā akusalā dhammā na akusalamūlamūlā.

(kha) ye vā pana akusalamūlamūlā, sabbe te dhammā akusalāti? āmantā.

66. (ka) ye keci akusalā dhammā, sabbe te akusalamūlena ekamūlamūlāti?

ahetukaṁ akusalaṁ akusalamūlena na ekamūlamūlaṁ. sahetukaṁ akusalaṁ akusalamūlena ekamūlamūlaṁ.

(kha) ye vā pana akusalamūlena ekamūlamūlā, sabbe te dhammā akusalāti?

akusalasamuṭṭhānaṁ rūpaṁ akusalamūlena ekamūlamūlaṁ, na akusalaṁ. akusalaṁ akusalamūlena ekamūlamūlañceva akusalañca.

67. (ka) ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti?

mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.

(kha) ye vā pana akusalamūlena aññamaññamūlamūlā, sabbe te dhammā akusalāti? āmantā.

(3) mūlakanayo

68. (ka) ye keci akusalā dhammā, sabbe te akusalamūlakāti?

ahetukaṁ akusalaṁ na akusalamūlakaṁ. sahetukaṁ akusalaṁ akusalamūlakaṁ.

(kha) ye vā pana akusalamūlakā, sabbe te dhammā akusalāti?

akusalasamuṭṭhānaṁ rūpaṁ akusalamūlakaṁ na akusalaṁ. akusalaṁ akusalamūlakañceva akusalañca.

69. (ka) ye keci akusalā dhammā, sabbe te akusalamūlena ekamūlakāti?

ahetukaṁ akusalaṁ akusalamūlena na ekamūlakaṁ. sahetukaṁ akusalaṁ akusalamūlena ekamūlakaṁ.

(kha) ye vā pana akusalamūlena ekamūlakā, sabbe te dhammā akusalāti?

akusalasamuṭṭhānaṁ rūpaṁ akusalamūlena ekamūlakaṁ, na akusalaṁ. akusalaṁ akusalamūlena ekamūlakañceva akusalañca.

70. (ka) ye keci akusalamūlena ekamūlakā dhammā, sabbe te akusalamūlena aññamaññamūlakāti?

mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. avasesā akusalamūlasahajātā dhammā akusalamūlena ekamūlakā na ca aññamaññamūlakā.

(kha) ye vā pana akusalamūlena aññamaññamūlakā, sabbe te dhammā akusalāti? āmantā.

(4) mūlamūlakanayo

71. (ka) ye keci akusalā dhammā, sabbe te akusalamūlamūlakāti?

ahetukaṁ akusalaṁ na akusalamūlamūlakaṁ. sahetukaṁ akusalaṁ akusalamūlamūlakaṁ.

(kha) ye vā pana akusalamūlamūlakā, sabbe te dhammā akusalāti?

akusalasamuṭṭhānaṁ rūpaṁ akusalamūlamūlakaṁ na akusalaṁ. akusalaṁ akusalamūlamūlakañceva akusalañca.

72. (ka) ye keci akusalā dhammā, sabbe te akusalamūlena ekamūlamūlakāti?

ahetukaṁ akusalaṁ akusalamūlena na ekamūlamūlakaṁ. sahetukaṁ akusalaṁ akusalamūlena ekamūlamūlakaṁ.

(kha) ye vā pana akusalamūlena ekamūlamūlakā, sabbe te dhammā akusalāti?

akusalasamuṭṭhānaṁ rūpaṁ akusalamūlena ekamūlamūlakaṁ, na akusalaṁ. akusalaṁ akusalamūlena ekamūlamūlakañceva akusalañca.

73. (ka) ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?

mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.

(kha) ye vā pana akusalamūlena aññamaññamūlamūlakā, sabbe te dhammā akusalāti? āmantā.

3. abyākatā dhammā (1) mūlanayo

74. (ka) ye keci abyākatā dhammā, sabbe te abyākatamūlāti?

tīṇeva abyākatamūlāni. avasesā abyākatā dhammā na abyākatamūlā.

(kha) ye vā pana abyākatamūlā, sabbe te dhammā abyākatāti? āmantā.

75. (ka) ye keci abyākatā dhammā, sabbe te abyākatamūlena ekamūlāti?

ahetukaṁ abyākataṁ abyākatamūlena na ekamūlaṁ. sahetukaṁ abyākataṁ abyākatamūlena ekamūlaṁ.

(kha) ye vā pana abyākatamūlena ekamūlā, sabbe te dhammā abyākatāti? āmantā.

76. (ka) ye keci abyākatamūlena ekamūlā dhammā, sabbe te abyākatamūlena aññamaññamūlāti?

mūlāni yāni ekato uppajjanti abyākatamūlāni ekamūlāni ceva aññamaññamūlāni ca. avasesā abyākatamūlasahajātā dhammā abyākatamūlena ekamūlā, na ca aññamaññamūlā.

(kha) ye vā pana abyākatamūlena aññamaññamūlā, sabbe te dhammā abyākatāti? āmantā.

(2) mūlamūlanayo

77. (ka) ye keci abyākatā dhammā, sabbe te abyākatamūlamūlāti?

tīṇeva abyākatamūlamūlāni. avasesā abyākatā dhammā na abyākatamūlamūlā.

(kha) ye vā pana abyākatamūlamūlā, sabbe te dhammā abyākatāti? āmantā.

78. (ka) ye keci abyākatā dhammā, sabbe te abyākatamūlena ekamūlamūlāti?

ahetukaṁ abyākataṁ abyākatamūlena na ekamūlamūlaṁ. sahetukaṁ abyākataṁ abyākatamūlena ekamūlamūlaṁ.

(kha) ye vā pana abyākatamūlena ekamūlamūlā, sabbe te dhammā abyākatāti? āmantā.

79. (ka) ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?

mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā.

(kha) ye vā pana abyākatamūlena aññamaññamūlamūlā, sabbe te dhammā abyākatāti? āmantā.

(3) mūlakanayo

80. (ka) ye keci abyākatā dhammā, sabbe te abyākatamūlakāti?

ahetukaṁ abyākataṁ na abyākatamūlakaṁ. sahetukaṁ abyākataṁ abyākatamūlakaṁ.

(kha) ye vā pana abyākatamūlakā, sabbe te dhammā abyākatāti? āmantā.

81. (ka) ye keci abyākatā dhammā, sabbe te abyākatamūlena ekamūlakāti?

ahetukaṁ abyākataṁ abyākatamūlena na ekamūlakaṁ. sahetukaṁ abyākataṁ abyākatamūlena ekamūlakaṁ.

(kha) ye vā pana abyākatamūlena ekamūlakā, sabbe te dhammā abyākatāti? āmantā.

82. (ka) ye keci abyākatamūlena ekamūlakā dhammā, sabbe te abyākatamūlena aññamaññamūlakāti?

mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca. avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.

(kha) ye vā pana abyākatamūlena aññamaññamūlakā, sabbe te dhammā abyākatāti? āmantā.

(4) mūlamūlakanayo

83. (ka) ye keci abyākatā dhammā, sabbe te abyākatamūlamūlakāti?

ahetukaṁ abyākataṁ na abyākatamūlamūlakaṁ. sahetukaṁ abyākataṁ abyākatamūlamūlakaṁ.

(kha) ye vā pana abyākatamūlamūlakā, sabbe te dhammā abyākatāti? āmantā.

84. (ka) ye keci abyākatā dhammā, sabbe te abyākatamūlena ekamūlamūlakāti?

ahetukaṁ abyākataṁ abyākatamūlena na ekamūlamūlakaṁ. sahetukaṁ abyākataṁ abyākatamūlena ekamūlamūlakaṁ.

(kha) ye vā pana abyākatamūlena ekamūlamūlakā, sabbe te dhammā abyākatāti ? āmantā.

85. (ka) ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?

mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.

(kha) ye vā pana abyākatamūlena aññamaññamūlamūlakā, sabbe te dhammā abyākatāti? āmantā.

4. nāmā dhammā (1) mūlanayo

86. (ka) ye keci nāmā dhammā, sabbe te nāmamūlāti?

naveva nāmamūlāni. avasesā nāmā dhammā na nāmamūlā.

(kha) ye vā pana nāmamūlā, sabbe te dhammā nāmāti? āmantā.

87. (ka) ye keci nāmā dhammā, sabbe te nāmamūlena ekamūlāti?

ahetukaṁ nāmaṁ nāmamūlena na ekamūlaṁ. sahetukaṁ nāmaṁ nāmamūlena ekamūlaṁ.

(kha) ye vā pana nāmamūlena ekamūlā, sabbe te dhammā nāmāti?

nāmasamuṭṭhānaṁ rūpaṁ nāmamūlena ekamūlaṁ, na nāmaṁ. nāmaṁ nāmamūlena ekamūlañceva nāmañca.

88. (ka) ye keci nāmamūlena ekamūlā dhammā, sabbe te nāmamūlena aññamaññamūlāti?

mūlāni yāni ekato uppajjanti nāmamūlāni ekamūlāni ceva aññamaññamūlāni ca. avasesā nāmamūlasahajātā dhammā nāmamūlena ekamūlā, na ca aññamaññamūlā.

(kha) ye vā pana nāmamūlena aññamaññamūlā, sabbe te dhammā nāmāti? āmantā.

(2) mūlamūlanayo

89. (ka) ye keci nāmā dhammā, sabbe te nāmamūlamūlāti?

naveva nāmamūlamūlāni. avasesā nāmā dhammā na nāmamūlamūlā.

(kha) ye vā pana nāmamūlamūlā, sabbe te dhammā nāmāti? āmantā.

90. (ka) ye keci nāmā dhammā, sabbe te nāmamūlena ekamūlamūlāti?

ahetukaṁ nāmaṁ nāmamūlena na ekamūlamūlaṁ. sahetukaṁ nāmaṁ nāmamūlena ekamūlamūlaṁ.

(kha) ye vā pana nāmamūlena ekamūlamūlā, sabbe te dhammā nāmāti?

nāmasamuṭṭhānaṁ rūpaṁ nāmamūlena ekamūlamūlaṁ, na nāmaṁ. nāmaṁ nāmamūlena ekamūlamūlañceva nāmañca.

91. (ka) ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?

mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca. avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.

(kha) ye vā pana nāmamūlena aññamaññamūlamūlā, sabbe te dhammā nāmāti? āmantā.

(3) mūlakanayo

92. (ka) ye keci nāmā dhammā, sabbe te nāmamūlakāti?

ahetukaṁ nāmaṁ na nāmamūlakaṁ. sahetukaṁ nāmaṁ nāmamūlakaṁ.

(kha) ye vā pana nāmamūlakā, sabbe te dhammā nāmāti?

nāmasamuṭṭhānaṁ rūpaṁ nāmamūlakaṁ, na nāmaṁ. nāmaṁ nāmamūlakañceva nāmañca.

93. (ka) ye keci nāmā dhammā, sabbe te nāmamūlena ekamūlakāti?

ahetukaṁ nāmaṁ nāmamūlena na ekamūlakaṁ. sahetukaṁ nāmaṁ nāmamūlena ekamūlakaṁ.

(kha) ye vā pana nāmamūlena ekamūlakā, sabbe te dhammā nāmāti?

nāmasamuṭṭhānaṁ rūpaṁ nāmamūlena ekamūlakaṁ, na nāmaṁ. nāmaṁ nāmamūlena ekamūlakañceva nāmañca.

94. (ka) ye keci nāmamūlena ekamūlakā dhammā, sabbe te nāmamūlena aññamaññamūlakāti?

mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. avasesā nāmamūlasahajātā dhammā nāmamūlena ekamūlakā, na ca aññamaññamūlakā.

(kha) ye vā pana nāmamūlena aññamaññamūlakā, sabbe te dhammā nāmāti? āmantā.

(4) mūlamūlakanayo

95. (ka) ye keci nāmā dhammā, sabbe te nāmamūlamūlakāti?

ahetukaṁ nāmaṁ na nāmamūlamūlakaṁ. sahetukaṁ nāmaṁ nāmamūlamūlakaṁ.

(kha) ye vā pana nāmamūlamūlakā, sabbe te dhammā nāmāti?

nāmasamuṭṭhānaṁ rūpaṁ nāmamūlamūlakaṁ, na nāmaṁ. nāmaṁ nāmamūlamūlakañceva nāmañca.

96. (ka) ye keci nāmā dhammā, sabbe te nāmamūlena ekamūlamūlakāti?

ahetukaṁ nāmaṁ nāmamūlena na ekamūlamūlakaṁ. sahetukaṁ nāmaṁ nāmamūlena ekamūlamūlakaṁ.

(kha) ye vā pana nāmamūlena ekamūlamūlakā, sabbe te dhammā nāmāti?

nāmasamuṭṭhānaṁ rūpaṁ nāmamūlena ekamūlamūlakaṁ, na nāmaṁ. nāmaṁ nāmamūlena ekamūlamūlakañceva nāmañca.

97. (ka) ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?

mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.

(kha) ye vā pana nāmamūlena aññamaññamūlamūlakā, sabbe te dhammā nāmāti?

āmantā.

mūlavāraniddeso.

2-10. hetuvārādi

98. ye keci kusalā dhammā, sabbe te kusalahetūti ...?

tayo eva kusalahetū, avasesā kusalā dhammā na kusalahetū ...pe0 ... kusalanidānā ... kusalasambhavā ... kusalappabhavā ... kusalasamuṭṭhānā ... kusalāhārā ... kusalārammaṇā ... kusalapaccayā ... kusalasamudayā ....

99. ye keci akusalā dhammā ... ye keci abyākatā dhammā ... ye keci nāmā dhammā, sabbe te nāmahetū ti ... nāmanidānā ... nāmasambhavā ... nāmappabhavā ... nāmasamuṭṭhānā ... nāmāhārā ... nāmārammaṇā ... nāmapaccayā ... nāmasamudayā ....

mūlaṁ hetu nidānañca, sambhavo pabhavena ca.

samuṭṭhānāhārārammaṇā, paccayo samudayena cāti..

niddesavāro niṭṭhito.

mūlayamakapāḷi niṭṭhitā.

.. namo tassa bhagavato arahato sammāsambuddhassa..

2. khandhayamakaṁ

1. paṇṇattivāro

(ka) uddeso

1. pañcakkhandhā -- rūpakkhandho, vedanākkhandho, saññākkhandho, saṅkhārakkhandho, viññāṇakkhandho.

1. padasodhanavāro

(ka) anulomaṁ

2. (ka) rūpaṁ rūpakkhandho?

(kha) rūpakkhandho rūpaṁ?

(ka) vedanā vedanākkhandho?

(kha) vedanākkhandho vedanā?

(ka) saññā saññākkhandho?

(kha) saññākkhandho saññā?

(ka) saṅkhārā saṅkhārakkhandho?

(kha) saṅkhārakkhandho saṅkhārā?

(ka) viññāṇaṁ viññāṇakkhandho?

(kha) viññāṇakkhandho viññāṇaṁ?

(kha) paccanīkaṁ

3. (ka) na rūpaṁ na rūpakkhandho?

(kha) na rūpakkhandho na rūpaṁ?

(ka) na vedanā na vedanākkhandho?

(kha) na vedanākkhandho na vedanā?

(ka) na saññā na saññākkhandho?

(kha) na saññākkhandho na saññā?

(ka) na saṅkhārā na saṅkhārakkhandho?

(kha) na saṅkhārakkhandho na saṅkhārā?

(ka) na viññāṇaṁ na viññāṇakkhandho?

(kha) na viññāṇakkhandho na viññāṇaṁ?

2. padasodhanamūlacakkavāro

(ka) anulomaṁ

4. (ka) rūpaṁ rūpakkhandho?

(kha) khandhā vedanākkhandho?

(ka) rūpaṁ rūpakkhandho?

(kha) khandhā saññākkhandho?

(ka) rūpaṁ rūpakkhandho?

(kha) khandhā saṅkhārakkhandho?

(ka) rūpaṁ rūpakkhandho?

(kha) khandhā viññāṇakkhandho?

5. (ka) vedanā vedanākkhandho?

(kha) khandhā rūpakkhandho?

(ka) vedanā vedanākkhandho?

(kha) khandhā saññākkhandho?

(ka) vedanā vedanākkhandho?

(kha) khandhā saṅkhārakkhandho?

(ka) vedanā vedanākkhandho?

(kha) khandhā viññāṇakkhandho?

6. (ka) saññā saññākkhandho?

(kha) khandhā rūpakkhandho?

(ka) saññā saññākkhandho?

(kha) khandhā vedanākkhandho?

(ka) saññā saññākkhandho?

(kha) khandhā saṅkhārakkhandho?

(ka) saññā saññākkhandho?

(kha) khandhā viññāṇakkhandho?

7. (ka) saṅkhārā saṅkhārakkhandho?

(kha) khandhā rūpakkhandho?

(ka) saṅkhārā saṅkhārakkhandho?

(kha) khandhā vedanākkhandho?

(ka) saṅkhārā saṅkhārakkhandho?

(kha) khandhā saññākkhandho?

(ka) saṅkhārā saṅkhārakkhandho?

(kha) khandhā viññāṇakkhandho?

8. (ka) viññāṇaṁ viññāṇakkhandho?

(kha) khandhā rūpakkhandho?

(ka) viññāṇaṁ viññāṇakkhandho?

(kha) khandhā vedanākkhandho?

(ka) viññāṇaṁ viññāṇakkhandho?

(kha) khandhā saññākkhandho?

(ka) viññāṇaṁ viññāṇakkhandho?

(kha) khandhā saṅkhārakkhandho?

(kha) paccanīkaṁ

9. (ka) na rūpaṁ na rūpakkhandho?

(kha) na khandhā na vedanākkhandho?

(ka) na rūpaṁ na rūpakkhandho?

(kha) na khandhā na saññākkhandho?

(ka) na rūpaṁ na rūpakkhandho?

(kha) na khandhā na saṅkhārakkhandho?

(ka) na rūpaṁ na rūpakkhandho?

(kha) na khandhā na viññāṇakkhandho?

10. (ka) na vedanā na vedanākkhandho?

(kha) na khandhā na rūpakkhandho?

(ka) na vedanā na vedanākkhandho?

(kha) na khandhā na saññākkhandho?

(ka) na vedanā na vedanākkhandho?

(kha) na khandhā na saṅkhārakkhandho?

(ka) na vedanā na vedanākkhandho?

(kha) na khandhā na viññāṇakkhandho?

11. (ka) na saññā na saññākkhandho?

(kha) na khandhā na rūpakkhandho?

(ka) na saññā na saññākkhandho?

(kha) na khandhā na vedanākkhandho?

(ka) na saññā na saññākkhandho?

(kha) na khandhā na saṅkhārakkhandho?

(ka) na saññā na saññākkhandho?

(kha) na khandhā na viññāṇakkhandho?

12. (ka) na saṅkhārā na saṅkhārakkhandho?

(kha) na khandhā na rūpakkhandho?

(ka) na saṅkhārā na saṅkhārakkhandho?

(kha) na khandhā na vedanākkhandho?

(ka) na saṅkhārā na saṅkhārakkhandho?

(kha) na khandhā na saññākkhandho?

(ka) na saṅkhārā na saṅkhārakkhandho?

(kha) na khandhā na viññāṇakkhandho?

13. (ka) na viññāṇaṁ na viññāṇakkhandho?

(kha) na khandhā na rūpakkhandho?

(ka) na viññāṇaṁ na viññāṇakkhandho?

(kha) na khandhā na vedanākkhandho?

(ka) na viññāṇaṁ na viññāṇakkhandho?

(kha) na khandhā na saññākkhandho?

(ka) na viññāṇaṁ na viññāṇakkhandho?

(kha) na khandhā na saṅkhārakkhandho?

3. suddhakhandhavāro

(ka) anulomaṁ

14. (ka) rūpaṁ khandho?

(kha) khandhā rūpaṁ?

(ka) vedanā khandho?

(kha) khandhā vedanā?

(ka) saññā khandho?

(kha) khandhā saññā?

(ka) saṅkhārā khandho?

(kha) khandhā saṅkhārā?

(ka) viññāṇaṁ khandho?

(kha) khandhā viññāṇaṁ?

(kha) paccanīkaṁ

15. (ka) na rūpaṁ na khandho?

(kha) na khandhā na rūpaṁ?

(ka) na vedanā na khandho?

(kha) na khandhā na vedanā?

(ka) na saññā na khandho?

(kha) na khandhā na saññā?

(ka) na saṅkhārā na khandho?

(kha) na khandhā na saṅkhārā?

(ka) na viññāṇaṁ na khandho?

(kha) na khandhā na viññāṇaṁ?

4. suddhakhandhamūlacakkavāro

(ka) anulomaṁ

16. (ka) rūpaṁ khandho?

(kha) khandhā vedanā?

(ka) rūpaṁ khandho?

(kha) khandhā saññā?

(ka) rūpaṁ khandho?

(kha) khandhā saṅkhārā?

(ka) rūpaṁ khandho?

(kha) khandhā viññāṇaṁ?

17. (ka) vedanā khandho?

(kha) khandhā rūpaṁ?

(ka) vedanā khandho?

(kha) khandhā saññā?

(ka) vedanā khandho?

(kha) khandhā saṅkhārā?

(ka) vedanā khandho?

(kha) khandhā viññāṇaṁ?

18. (ka) saññā khandho?

(kha) khandhā rūpaṁ?

(ka) saññā khandho?

(kha) khandhā vedanā?

(ka) saññā khandho?

(kha) khandhā saṅkhārā?

(ka) saññā khandho?

(kha) khandhā viññāṇaṁ?

19. (ka) saṅkhārā khandho?

(kha) khandhā rūpaṁ?

(ka) saṅkhārā khandho?

(kha) khandhā vedanā?

(ka) saṅkhārā khandho?

(kha) khandhā saññā?

(ka) saṅkhārā khandho?

(kha) khandhā viññāṇaṁ?

20. (ka) viññāṇaṁ khandho?

(kha) khandhā rūpaṁ?

(ka) viññāṇaṁ khandho?

(kha) khandhā vedanā?

(ka) viññāṇaṁ khandho?

(kha) khandhā saññā?

(ka) viññāṇaṁ khandho?

(kha) khandhā saṅkhārā?

(kha) paccanīkaṁ

21. (ka) na rūpaṁ na khandho?

(kha) na khandhā na vedanā?

(ka) na rūpaṁ na khandho?

(kha) na khandhā na saññā?

(ka) na rūpaṁ na khandho?

(kha) na khandhā na saṅkhārā?

(ka) na rūpaṁ na khandho?

(kha) na khandhā na viññāṇaṁ?

22. (ka) na vedanā na khandho?

(kha) na khandhā na rūpaṁ?

(ka) na vedanā na khandho?

(kha) na khandhā na saññā?

(ka) na vedanā na khandho?

(kha) na khandhā na saṅkhārā?

(ka) na vedanā na khandho?

(kha) na khandhā na viññāṇaṁ?

23. (ka) na saññā na khandho?

(kha) na khandhā na rūpaṁ?

(ka) na saññā na khandho?

(kha) na khandhā na vedanā?

(ka) na saññā na khandho?

(kha) na khandhā na saṅkhārā?

(ka) na saññā na khandho?

(kha) na khandhā na viññāṇaṁ?

24. (ka) na saṅkhārā na khandho?

(kha) na khandhā na rūpaṁ?

(ka) na saṅkhārā na khandho?

(kha) na khandhā na vedanā?

(ka) na saṅkhārā na khandho?

(kha) na khandhā na saññā?

(ka) na saṅkhārā na khandho?

(kha) na khandhā na viññāṇaṁ?

25. (ka) na viññāṇaṁ na khandho?

(kha) na khandhā na rūpaṁ?

(ka) na viññāṇaṁ na khandho?

(kha) na khandhā na vedanā?

(ka) na viññāṇaṁ na khandho?

(kha) na khandhā na saññā?

(ka) na viññāṇaṁ na khandho?

(kha) na khandhā na saṅkhārā?

paṇṇattiuddesavāro.

(kha) niddeso

1. paṇṇattivāraniddesa

1. padasodhanavāro

(ka) anulomaṁ

26. (ka) rūpaṁ rūpakkhandhoti?

piyarūpaṁ sātarūpaṁ rūpaṁ, na rūpakkhandho. rūpakkhandho rūpañceva rūpakkhandho ca.

(kha) rūpakkhandho rūpanti? āmantā.

(ka) vedanā vedanākkhandhoti? āmantā.

(kha) vedanākkhandho vedanāti? āmantā.

(ka) saññā saññākkhandhoti?

diṭṭhisaññā saññā, na saññākkhandho. saññākkhandho saññā ceva saññākkhandho ca.

(kha) saññākkhandho saññāti? āmantā.

(ka) saṅkhārā saṅkhārakkhandhoti?

saṅkhārakkhandhaṁ ṭhapetvā avasesā saṅkhārā {avasesā saṅkhārā saṅkhārā (syā0)}, na saṅkhārakkhandho. saṅkhārakkhandho saṅkhārā ceva saṅkhārakkhandho ca.

(kha) saṅkhārakkhandho saṅkhārāti? āmantā.

(ka) viññāṇaṁ viññāṇakkhandhoti? āmantā.

(kha) viññāṇakkhandho viññāṇanti? āmantā.

(kha) paccanīkaṁ

27. (ka) na rūpaṁ na rūpakkhandhoti? āmantā.

(kha) na rūpakkhandho na rūpanti?

piyarūpaṁ sātarūpaṁ na rūpakkhandho, rūpaṁ. rūpañca rūpakkhandhañca ṭhapetvā avasesā na ceva rūpaṁ na ca rūpakkhandho.

(ka) na vedanā na vedanākkhandhoti? āmantā.

(kha) na vedanākkhandho na vedanāti? āmantā.

(ka) na saññā na saññākkhandhoti? āmantā.

(kha) na saññākkhandho na saññāti?

diṭṭhisaññā na saññākkhandho, saññā. saññañca saññākkhandhañca ṭhapetvā avasesā na ceva saññā na ca saññākkhandho.

(ka) na saṅkhārā na saṅkhārakkhandhoti? āmantā.

(kha) na saṅkhārakkhandho na saṅkhārāti?

saṅkhārakkhandhaṁ ṭhapetvā avasesā na saṅkhārakkhandho, saṅkhārā. saṅkhāre ca saṅkhārakkhandhañca ṭhapetvā avasesā na ceva saṅkhārā na ca saṅkhārakkhandho.

(ka) na viññāṇaṁ na viññāṇakkhandhoti? āmantā.

(kha) na viññāṇakkhandho na viññāṇanti? āmantā.

2. padasodhanamūlacakkavāro

(ka) anulomaṁ

28. (ka) rūpaṁ rūpakkhandhoti?

piyarūpaṁ sātarūpaṁ rūpaṁ, na rūpakkhandho. rūpakkhandho rūpañceva rūpakkhandho ca.

(kha) khandhā vedanākkhandhoti?

vedanākkhandho khandho ceva vedanākkhandho ca.

avasesā khandhā {avasesā khandhā khandhā (syā0) evamuparipi} na vedanākkhandho.

(ka) rūpaṁ rūpakkhandhoti?

piyarūpaṁ sātarūpaṁ rūpaṁ, na rūpakkhandho. rūpakkhandho rūpañceva rūpakkhandho ca.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) rūpaṁ rūpakkhandhoti?

piyarūpaṁ sātarūpaṁ rūpaṁ, na rūpakkhandho. rūpakkhandho rūpañceva rūpakkhandho ca.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(ka) rūpaṁ rūpakkhandhoti?

piyarūpaṁ sātarūpaṁ rūpaṁ, na rūpakkhandho. rūpakkhandho rūpañceva rūpakkhandho ca.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

29. (ka) vedanā vedanākkhandhoti? āmantā.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) vedanā vedanākkhandhoti? āmantā.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) vedanā vedanākkhandhoti? āmantā.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(ka) vedanā vedanākkhandhoti? āmantā.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

30. (ka) saññā saññākkhandhoti?

diṭṭhisaññā saññā, na saññākkhandho. saññākkhandho saññā ceva saññākkhandho ca.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) saññā saññākkhandhoti?

diṭṭhisaññā saññā, na saññākkhandho. saññākkhandho saññā ceva saññākkhandho ca.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) saññā saññākkhandhoti?

diṭṭhisaññā saññā, na saññākkhandho. saññākkhandho saññā ceva saññākkhandho ca.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(ka) saññā saññākkhandhoti?

diṭṭhisaññā saññā, na saññākkhandho. saññākkhandho saññā ceva saññākkhandho ca.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

31. (ka) saṅkhārā saṅkhārakkhandhoti?

saṅkhārakkhandhaṁ ṭhapetvā avasesā saṅkhārā, na saṅkhārakkhandho. saṅkhārakkhandho saṅkhārā ceva saṅkhārakkhandho ca.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) saṅkhārā saṅkhārakkhandhoti?

saṅkhārakkhandhaṁ ṭhapetvā avasesā saṅkhārā, na saṅkhārakkhandho. saṅkhārakkhandho saṅkhārā ceva saṅkhārakkhandho ca.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) saṅkhārā saṅkhārakkhandhoti?

saṅkhārakkhandhaṁ ṭhapetvā avasesā saṅkhārā, na saṅkhārakkhandho. saṅkhārakkhandho saṅkhārā ceva saṅkhārakkhandho ca.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) saṅkhārā saṅkhārakkhandhoti?

saṅkhārakkhandhaṁ ṭhapetvā avasesā saṅkhārā, na saṅkhārakkhandho. saṅkhārakkhandho saṅkhārā ceva saṅkhārakkhandho ca.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

32. (ka) viññāṇaṁ viññāṇakkhandhoti? āmantā.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) viññāṇaṁ viññāṇakkhandhoti? āmantā.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) viññāṇaṁ viññāṇakkhandhoti? āmantā.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) viññāṇaṁ viññāṇakkhandhoti? āmantā.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(kha) paccanīkaṁ

33. (ka) na rūpaṁ na rūpakkhandhoti? āmantā.

(kha) na khandhā na vedanākkhandhoti? āmantā.

(ka) na rūpaṁ na rūpakkhandhoti? āmantā.

(kha) na khandhā na saññākkhandhoti? āmantā.

(ka) na rūpaṁ na rūpakkhandhoti? āmantā.

(kha) na khandhā na saṅkhārakkhandhoti? āmantā.

(ka) na rūpaṁ na rūpakkhandhoti? āmantā.

(kha) na khandhā na viññāṇakkhandhoti? āmantā.

34. (ka) na vedanā na vedanākkhandhoti? āmantā.

(kha) na khandhā na rūpakkhandhoti? āmantā.

(ka) na vedanā na vedanākkhandhoti? āmantā.

(kha) na khandhā na saññākkhandhoti? āmantā.

(ka) na vedanā na vedanākkhandhoti? āmantā.

(kha) na khandhā na saṅkhārakkhandhoti? āmantā.

(ka) na vedanā na vedanākkhandhoti? āmantā.

(kha) na khandhā na viññāṇakkhandhoti? āmantā.

35. (ka) na saññā na saññākkhandhoti? āmantā.

(kha) na khandhā na rūpakkhandhoti? āmantā.

(ka) na saññā na saññākkhandhoti? āmantā.

(kha) na khandhā na vedanākkhandhoti? āmantā.

(ka) na saññā na saññākkhandhoti? āmantā.

(kha) na khandhā na saṅkhārakkhandhoti? āmantā.

(ka) na saññā na saññākkhandhoti? āmantā.

(kha) na khandhā na viññāṇakkhandhoti? āmantā.

36. (ka) na saṅkhārā na saṅkhārakkhandhoti. āmantā.

(kha) na khandhā na rūpakkhandhoti? āmantā.

(ka) na saṅkhārā na saṅkhārakkhandhoti? āmantā.

(kha) na khandhā na vedanākkhandhoti? āmantā.

(ka) na saṅkhārā na saṅkhārakkhandhoti? āmantā.

(kha) na khandhā na saññākkhandhoti? āmantā.

(ka) na saṅkhārā na saṅkhārakkhandhoti? āmantā.

(kha) na khandhā na viññāṇakkhandhoti? āmantā.

37. (ka) na viññāṇaṁ na viññāṇakkhandhoti? āmantā.

(kha) na khandhā na rūpakkhandhoti? āmantā.

(ka) na viññāṇaṁ na viññāṇakkhandhoti? āmantā.

(kha) na khandhā na vedanākkhandhoti? āmantā.

(ka) na viññāṇaṁ na viññāṇakkhandhoti? āmantā.

(kha) na khandhā na saññākkhandhoti? āmantā.

(ka) na viññāṇaṁ na viññāṇakkhandhoti? āmantā.

(kha) na khandhā na saṅkhārakkhandhoti? āmantā.

3. suddhakhandhavāro

(ka) anulomaṁ

38. (ka) rūpaṁ khandhoti? āmantā.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) vedanā khandhoti? āmantā.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) saññā khandhoti? āmantā.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) saṅkhārā khandhoti? āmantā.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(ka) viññāṇaṁ khandhoti? āmantā.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

(kha) paccanīkaṁ

39. (ka) na rūpaṁ na khandhoti?

rūpaṁ ṭhapetvā avasesā khandhā na rūpaṁ, khandhā. rūpañca khandhe ca ṭhapetvā avasesā na ceva rūpaṁ na ca khandhā.

(kha) na khandhā na rūpakkhandhoti? āmantā.

(ka) na vedanā na khandhoti?

vedanaṁ ṭhapetvā avasesā khandhā na vedanā, khandhā. vedanañca khandhe ca ṭhapetvā avasesā na ceva vedanā na ca khandhā.

(kha) na khandhā na vedanākkhandhoti? āmantā.

(ka) na saññā na khandhoti?

saññaṁ ṭhapetvā avasesā khandhā na saññā, khandhā. saññañca khandhe ca ṭhapetvā avasesā na ceva saññā na ca khandhā.

(kha) na khandhā na saññākkhandhoti? āmantā.

(ka) na saṅkhārā na khandhoti? āmantā.

(kha) na khandhā na saṅkhārakkhandhoti? āmantā.

(ka) na viññāṇaṁ na khandhoti?

viññāṇaṁ ṭhapetvā avasesā khandhā na viññāṇaṁ, khandhā. viññāṇañca khandhe ca ṭhapetvā avasesā na ceva viññāṇaṁ na ca khandhā.

(kha) na khandhā na viññāṇakkhandhoti? āmantā.

4. suddhakhandhamūlacakkavāro

(ka) anulomaṁ

40. (ka) rūpaṁ khandhoti? āmantā.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) rūpaṁ khandhoti? āmantā.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) rūpaṁ khandhoti? āmantā.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(ka) rūpaṁ khandhoti? āmantā.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

41. (ka) vedanā khandhoti? āmantā.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) vedanā khandhoti? āmantā.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) vedanā khandhoti? āmantā.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(ka) vedanā khandhoti? āmantā.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

42. (ka) saññā khandhoti? āmantā.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) saññā khandhoti? āmantā.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) saññā khandhoti? āmantā.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(ka) saññā khandhoti? āmantā.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

43. (ka) saṅkhārā khandhoti? āmantā.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) saṅkhārā khandhoti? āmantā.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) saṅkhārā khandhoti? āmantā.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) saṅkhārā khandhoti? āmantā.

(kha) khandhā viññāṇakkhandhoti?

viññāṇakkhandho khandho ceva viññāṇakkhandho ca. avasesā khandhā na viññāṇakkhandho.

44. (ka) viññāṇaṁ khandhoti? āmantā.

(kha) khandhā rūpakkhandhoti?

rūpakkhandho khandho ceva rūpakkhandho ca. avasesā khandhā na rūpakkhandho.

(ka) viññāṇaṁ khandhoti? āmantā.

(kha) khandhā vedanākkhandhoti?

vedanākkhandho khandho ceva vedanākkhandho ca. avasesā khandhā na vedanākkhandho.

(ka) viññāṇaṁ khandhoti?

āmantā.

(kha) khandhā saññākkhandhoti?

saññākkhandho khandho ceva saññākkhandho ca. avasesā khandhā na saññākkhandho.

(ka) viññāṇaṁ khandhoti? āmantā.

(kha) khandhā saṅkhārakkhandhoti?

saṅkhārakkhandho khandho ceva saṅkhārakkhandho ca. avasesā khandhā na saṅkhārakkhandho.

(kha) paccanīkaṁ

45. (ka) na rūpaṁ na khandhoti?

rūpaṁ ṭhapetvā avasesā khandhā na rūpaṁ, khandhā. rūpañca khandhe ca ṭhapetvā avasesā na ceva rūpaṁ na ca khandhā.

(kha) na khandhā na vedanākkhandhoti? āmantā.

(ka) na rūpaṁ na khandhoti?

rūpaṁ ṭhapetvā avasesā khandhā na rūpaṁ, khandhā. rūpañca khandhe ca ṭhapetvā avasesā na ceva rūpaṁ na ca khandhā.

(kha) na khandhā na saññākkhandhoti? āmantā.

(ka) na rūpaṁ na khandhoti?

rūpaṁ ṭhapetvā avasesā khandhā na rūpaṁ, khandhā. rūpañca khandhe ca ṭhapetvā avasesā na ceva rūpaṁ na ca khandhā.

(kha) na khandhā na saṅkhārakkhandhoti? āmantā.

(ka) na rūpaṁ na khandhoti?

rūpaṁ ṭhapetvā avasesā khandhā na rūpaṁ, khandhā. rūpañca khandhe ca ṭhapetvā avasesā na ceva rūpaṁ na ca khandhā.

(kha) na khandhā na viññāṇakkhandhoti? āmantā.

46. (ka) na vedanā na khandhoti?

vedanaṁ ṭhapetvā avasesā khandhā na vedanā, khandhā. vedanañca khandhe ca ṭhapetvā avasesā na ceva vedanā na ca khandhā.

(kha) na khandhā na rūpakkhandhoti? āmantā.

(ka) na vedanā na khandhoti?

vedanaṁ ṭhapetvā avasesā khandhā na vedanā, khandhā. vedanañca khandhe ca ṭhapetvā avasesā na ceva vedanā na ca khandhā.

(kha) na khandhā na saññākkhandhoti? āmantā.

(ka) na vedanā na khandhoti?

vedanaṁ ṭhapetvā avasesā khandhā na vedanā, khandhā. vedanañca khandhe ca ṭhapetvā avasesā na ceva vedanā na ca khandhā.

(kha) na khandhā na saṅkhārakkhandhoti? āmantā.

(ka) na vedanā na khandhoti?

vedanaṁ ṭhapetvā avasesā khandhā na vedanā, khandhā. vedanañca khandhe ca ṭhapetvā avasesā na ceva vedanā na ca khandhā.

(kha) na khandhā na viññāṇakkhandhoti? āmantā.

47. (ka) na saññā na khandhoti?

saññaṁ ṭhapetvā avasesā khandhā na saññā, khandhā. saññañca khandhe ca ṭhapetvā avasesā na ceva saññā na ca khandhā.

(kha) na khandhā na rūpakkhandhoti? āmantā.

(ka) na saññā na khandhoti?

saññaṁ ṭhapetvā avasesā khandhā na saññā, khandhā. saññañca khandhe ca ṭhapetvā avasesā na ceva saññā na ca khandhā.

(kha) na khandhā na vedanākkhandhoti? āmantā.

(ka) na saññā na khandhoti?

saññaṁ ṭhapetvā avasesā khandhā na saññā, khandhā. saññañca khandhe ca ṭhapetvā avasesā na ceva saññā na ca khandhā.

(kha) na khandhā na saṅkhārakkhandhoti? āmantā.

(ka) na saññā na khandhoti?

saññaṁ ṭhapetvā avasesā khandhā na saññā, khandhā. saññañca khandhe ca ṭhapetvā avasesā na ceva saññā na ca khandhā.

(kha) na khandhā na viññāṇakkhandhoti? āmantā.

48. (ka) na saṅkhārā na khandhoti? āmantā.

(kha) na khandhā na rūpakkhandhoti? āmantā.

(ka) na saṅkhārā na khandhoti? āmantā.

(kha) na khandhā na vedanākkhandhoti? āmantā.

(ka) na saṅkhārā na khandhoti? āmantā.

(kha) na khandhā na saññākkhandhoti? āmantā.

(ka) na saṅkhārā na khandhoti? āmantā.

(kha) na khandhā na viññāṇakkhandhoti? āmantā.

49. (ka) na viññāṇaṁ na khandhoti?

viññāṇaṁ ṭhapetvā avasesā khandhā na viññāṇaṁ, khandhā. viññāṇañca khandhe ca ṭhapetvā avasesā na ceva viññāṇaṁ na ca khandhā.

(kha) na khandhā na rūpakkhandhoti? āmantā.

(ka) na viññāṇaṁ na khandhoti?

viññāṇaṁ ṭhapetvā avasesā khandhā na viññāṇaṁ, khandhā. viññāṇañca khandhe ca ṭhapetvā avasesā na ceva viññāṇaṁ na ca khandhā.

(kha) na khandhā na vedanākkhandhoti? āmantā.

(ka) na viññāṇaṁ na khandhoti?

viññāṇaṁ ṭhapetvā avasesā khandhā na viññāṇaṁ, khandhā. viññāṇañca khandhe ca ṭhapetvā avasesā na ceva viññāṇaṁ na ca khandhā.

(kha) na khandhā na saññākkhandhoti? āmantā.

(ka) na viññāṇaṁ na khandhoti?

viññāṇaṁ ṭhapetvā avasesā khandhā na viññāṇaṁ, khandhā. viññāṇañca khandhe ca ṭhapetvā avasesā na ceva viññāṇaṁ na ca khandhā.

(kha) na khandhā na saṅkhārakkhandhoti? āmantā.

paṇṇattiniddesavāro.

2. pavattivāro 1. uppādavāro

(1) paccuppannavāro

(ka) anulomapuggalo

50. (ka) yassa rūpakkhandho uppajjati tassa vedanākkhandho uppajjatīti?

asaññasattaṁ upapajjantānaṁ tesaṁ rūpakkhandho uppajjati, no ca tesaṁ vedanākkhandho uppajjati. pañcavokāraṁ upapajjantānaṁ tesaṁ rūpakkhandho ca uppajjati vedanākkhandho ca uppajjati.

(kha) yassa vā pana vedanākkhandho uppajjati tassa rūpakkhandho uppajjatīti?

arūpaṁ upapajjantānaṁ tesaṁ vedanākkhandho uppajjati, no ca tesaṁ rūpakkhandho uppajjati. pañcavokāraṁ upapajjantānaṁ tesaṁ vedanākkhandho ca uppajjati rūpakkhandho ca uppajjati.

(kha) anulomaokāso

51. (ka) yattha rūpakkhandho uppajjati tattha vedanākkhandho uppajjatīti ?

asaññasatte tattha rūpakkhandho uppajjati, no ca tattha vedanākkhandho uppajjati. pañcavokāre tattha rūpakkhandho ca uppajjati vedanākkhandho ca uppajjati.

(kha) yattha vā pana vedanākkhandho uppajjati tattha rūpakkhandho uppajjatīti?

arūpe tattha vedanākkhandho uppajjati, no ca tattha rūpakkhandho uppajjati. pañcavokāre tattha vedanākkhandho ca uppajjati rūpakkhandho ca uppajjati.

(ga) anulomapuggalokāsā

52. (ka) yassa yattha rūpakkhandho uppajjati tassa tattha vedanākkhandho uppajjatīti?

asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho uppajjati. pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca uppajjati.

(kha) yassa vā pana yattha vedanākkhandho uppajjati tassa tattha rūpakkhandho uppajjatīti?

arūpaṁ upapajjantānaṁ tesaṁ tattha vedanākkhandho uppajjati, no ca tesaṁ tattha rūpakkhandho uppajjati. pañcavokāraṁ upapajjantānaṁ tesaṁ tattha vedanākkhandho ca uppajjati rūpakkhandho ca uppajjati.

(gha) paccanīkapuggalo

53. (ka) yassa rūpakkhandho nuppajjati tassa vedanākkhandho nuppajjatīti?

arūpaṁ upapajjantānaṁ tesaṁ rūpakkhandho nuppajjati, no ca tesaṁ vedanākkhandho nuppajjati. sabbesaṁ cavantānaṁ tesaṁ rūpakkhandho ca nuppajjati vedanākkhandho ca nuppajjati.

(kha) yassa vā pana vedanākkhandho nuppajjati tassa rūpakkhandho nuppajjatīti?

asaññasattaṁ upapajjantānaṁ tesaṁ vedanākkhandho nuppajjati, no ca tesaṁ rūpakkhandho nuppajjati. sabbesaṁ cavantānaṁ tesaṁ vedanākkhandho ca nuppajjati rūpakkhandho ca nuppajjati.

(ṅa) paccanīkaokāso

54. (ka) yattha rūpakkhandho nuppajjati tattha vedanākkhandho nuppajjatīti? uppajjati.

(kha) yattha vā pana vedanākkhandho nuppajjati tattha rūpakkhandho nuppajjatīti? uppajjati.

(ca) paccanīkapuggalokāsā

55. (ka) yassa yattha rūpakkhandho nuppajjati tassa tattha vedanākkhandho nuppajjatīti?

arūpaṁ upapajjantānaṁ tesaṁ tattha rūpakkhandho nuppajjati, no ca tesaṁ tattha vedanākkhandho nuppajjati. sabbesaṁ cavantānaṁ tesaṁ tattha rūpakkhandho ca nuppajjati vedanākkhandho ca nuppajjati.

(kha) yassa vā pana yattha vedanākkhandho nuppajjati tassa tattha rūpakkhandho nuppajjatīti?

asaññasattaṁ upapajjantānaṁ tesaṁ tattha vedanākkhandho nuppajjati, no ca tesaṁ tattha rūpakkhandho nuppajjati. sabbesaṁ cavantānaṁ tesaṁ tattha vedanākkhandho ca nuppajjati rūpakkhandho ca nuppajjati.

(2) atītavāro

(ka) anulomapuggalo

56. (ka) yassa rūpakkhandho uppajjittha tassa vedanākkhandho uppajjitthāti? āmantā.

(kha) yassa vā pana vedanākkhandho uppajjittha tassa rūpakkhandho uppajjitthāti? āmantā.

(kha) anulomaokāso

57. (ka) yattha rūpakkhandho uppajjittha tattha vedanākkhandho uppajjitthāti ?

asaññasatte tattha rūpakkhandho uppajjittha, no ca tattha vedanākkhandho uppajjittha. pañcavokāre tattha rūpakkhandho ca uppajjittha vedanākkhandho ca uppajjittha.

(kha) yattha vā pana vedanākkhandho uppajjittha tattha rūpakkhandho uppajjitthāti?

arūpe tattha vedanākkhandho uppajjittha, no ca tattha rūpakkhandho uppajjittha. pañcavokāre tattha vedanākkhandho ca uppajjittha rūpakkhandho ca uppajjittha.

(ga) anulomapuggalokāsā

58. (ka) yassa yattha rūpakkhandho uppajjittha tassa tattha vedanākkhandho uppajjitthāti?

asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho uppajjittha. pañcavokārānaṁ tesaṁ tattha rūpakkhandho ca uppajjittha vedanākkhandho ca uppajjittha.

(kha) yassa vā pana yattha vedanākkhandho uppajjittha tassa tattha rūpakkhandho uppajjitthāti?

arūpānaṁ tesaṁ tattha vedanākkhandho uppajjittha, no ca tesaṁ tattha rūpakkhandho uppajjittha. pañcavokārānaṁ tesaṁ tattha vedanākkhandho ca uppajjittha rūpakkhandho ca uppajjittha.

(gha) paccanīkapuggalo

59. (ka) yassa rūpakkhandho nuppajjittha tassa vedanākkhandho nuppajjitthāti? natthi.

(kha) yassa vā pana vedanākkhandho nuppajjittha tassa rūpakkhandho nuppajjitthāti? natthi.

(ṅa) paccanīkaokāso

60. (ka) yattha rūpakkhandho nuppajjittha tattha vedanākkhandho nuppajjitthāti ? uppajjittha.

(kha) yattha vā pana vedanākkhandho nuppajjittha tattha rūpakkhandho nuppajjitthāti? uppajjittha.

(ca) paccanīkapuggalokāsā

61. (ka) yassa yattha rūpakkhandho nuppajjittha tassa tattha vedanākkhandho nuppajjitthāti?

arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho nuppajjittha. suddhāvāsānaṁ tesaṁ tattha rūpakkhandho ca nuppajjittha vedanākkhandho ca nuppajjittha.

(ka) yassa vā pana yattha vedanākkhandho nuppajjittha tassa tattha rūpakkhandho nuppajjitthāti?

asaññasattānaṁ tesaṁ tattha vedanākkhandho nuppajjittha, no ca tesaṁ tattha rūpakkhandho nuppajjittha. suddhāvāsānaṁ tesaṁ tattha vedanākkhandho ca nuppajjittha rūpakkhandho ca nuppajjittha.

(3) anāgatavāro

(ka) anulomapuggalo

62. (ka) yassa rūpakkhandho uppajjissati tassa vedanākkhandho uppajjissatīti? āmantā.

(kha) yassa vā pana vedanākkhandho uppajjissati tassa rūpakkhandho uppajjissatīti?

ye arūpaṁ upapajjitvā parinibbāyissanti tesaṁ vedanākkhandho uppajjissati, no ca tesaṁ rūpakkhandho uppajjissati. itaresaṁ tesaṁ vedanākkhandho ca uppajjissati rūpakkhandho ca uppajjissati.

(kha) anulomaokāso

63. (ka) yattha rūpakkhandho uppajjissati tattha vedanākkhandho uppajjissatīti?

asaññasatte tattha rūpakkhandho uppajjissati, no ca tattha vedanākkhandho uppajjissati. pañcavokāre tattha rūpakkhandho ca uppajjissati vedanākkhandho ca uppajjissati.

(kha) yattha vā pana vedanākkhandho uppajjissati tattha rūpakkhandho uppajjissatīti?

arūpe tattha vedanākkhandho uppajjissati, no ca tattha rūpakkhandho uppajjissati. pañcavokāre tattha vedanākkhandho ca uppajjissati rūpakkhandho ca uppajjissati.

(ga) anulomapuggalokāsā

64. (ka) yassa yattha rūpakkhandho uppajjissati tassa tattha vedanākkhandho uppajjissatīti?

asaññasattānaṁ tesaṁ tattha rūpakkhandho uppajjissati, no ca tesaṁ tattha vedanākkhandho uppajjissati. pañcavokārānaṁ tesaṁ tattha rūpakkhandho ca uppajjissati vedanākkhandho ca uppajjissati.

(kha) yassa vā pana yattha vedanākkhandho uppajjissati tassa tattha rūpakkhandho uppajjissatīti?

arūpānaṁ tesaṁ tattha vedanākkhandho uppajjissati, no ca tesaṁ tattha rūpakkhandho uppajjissati. pañcavokārānaṁ tesaṁ tattha vedanākkhandho ca uppajjissati rūpakkhandho ca uppajjissati.

(gha) paccanīkapuggalo

65. (ka) yassa rūpakkhandho nuppajjissati tassa vedanākkhandho nuppajjissatīti?

ye arūpaṁ upapajjitvā parinibbāyissanti tesaṁ rūpakkhandho nuppajjissati, no ca tesaṁ vedanākkhandho nuppajjissati. pacchimabhavikānaṁ tesaṁ rūpakkhandho ca nuppajjissati vedanākkhandho ca nuppajjissati.

(kha) yassa vā pana vedanākkhandho nuppajjissati tassa rūpakkhandho nuppajjissatīti? āmantā.

(ṅa) paccanīkaokāso

66. (ka) yattha rūpakkhandho nuppajjissati tattha vedanākkhandho nuppajjissatīti? uppajjissati.

(kha) yattha vā pana vedanākkhandho nuppajjissati tattha rūpakkhandho nuppajjissatīti? uppajjissati.

(ca) paccanīkapuggalokāsā

67. (ka) yassa yattha rūpakkhandho nuppajjissati tassa tattha vedanākkhandho nuppajjissatīti?

arūpānaṁ tesaṁ tattha rūpakkhandho nuppajjissati, no ca tesaṁ tattha vedanākkhandho nuppajjissati. pacchimabhavikānaṁ tesaṁ tattha rūpakkhandho ca nuppajjissati vedanākkhandho ca nuppajjissati.

(kha) yassa vā pana yattha vedanākkhandho nuppajjissati tassa tattha rūpakkhandho nuppajjissatīti?

asaññasattānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjissati. pacchimabhavikānaṁ tesaṁ tattha vedanākkhandho ca nuppajjissati rūpakkhandho ca nuppajjissati.

(4) paccuppannātītavāro

(ka) anulomapuggalo

68. (ka) yassa rūpakkhandho uppajjati tassa vedanākkhandho uppajjitthāti? āmantā.

(kha) yassa vā pana vedanākkhandho uppajjittha tassa rūpakkhandho uppajjatīti?

sabbesaṁ cavantānaṁ arūpaṁ upapajjantānaṁ tesaṁ vedanākkhandho uppajjittha, no ca tesaṁ rūpakkhandho uppajjati. pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca uppajjittha rūpakkhandho ca uppajjati.

69. (ka) yassa vedanākkhandho uppajjati tassa saññākkhandho uppajjitthāti? āmantā.

(kha) yassa vā pana saññākkhandho uppajjittha tassa vedanākkhandho uppajjatīti?

sabbesaṁ cavantānaṁ asaññasattaṁ upapajjantānaṁ tesaṁ saññākkhandho uppajjittha, no ca tesaṁ vedanākkhandho uppajjati. catuvokāraṁ pañcavokāraṁ upapajjantānaṁ tesaṁ saññākkhandho ca uppajjittha vedanākkhandho ca uppajjati.

(kha) anulomaokāso

70. (ka) yattha rūpakkhandho uppajjati tattha vedanākkhandho uppajjitthāti?

asaññasatte tattha rūpakkhandho uppajjati, no ca tattha vedanākkhandho uppajjittha. pañcavokāre tattha rūpakkhandho ca uppajjati vedanākkhandho ca uppajjittha.

(kha) yattha vā pana vedanākkhandho uppajjittha tattha rūpakkhandho uppajjatīti?

arūpe tattha vedanākkhandho uppajjittha, no ca tattha rūpakkhandho uppajjati. pañcavokāre tattha vedanākkhandho ca uppajjittha rūpakkhandho ca uppajjati.

71. (ka) yattha vedanākkhandho uppajjati tattha saññākkhandho uppajjitthāti? āmantā.

(kha) yattha vā pana saññākkhandho uppajjittha tattha vedanākkhandho uppajjatīti? āmantā.

(ga) anulomapuggalokāsā

72. (ka) yassa yattha rūpakkhandho uppajjati tassa tattha vedanākkhandho uppajjitthāti?

suddhāvāsaṁ upapajjantānaṁ asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho uppajjittha. itaresaṁ pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca uppajjittha.

(kha) yassa vā pana yattha vedanākkhandho uppajjittha tassa tattha rūpakkhandho uppajjatīti?

pañcavokārā cavantānaṁ arūpānaṁ tesaṁ tattha vedanākkhandho uppajjittha, no ca tesaṁ tattha rūpakkhandho uppajjati. pañcavokāraṁ upapajjantānaṁ tesaṁ tattha vedanākkhandho ca uppajjittha rūpakkhandho ca uppajjati.

73. (ka) yassa yattha vedanākkhandho uppajjati tassa tattha saññākkhandho uppajjitthāti?

suddhāvāsaṁ upapajjantānaṁ tesaṁ tattha vedanākkhandho uppajjati, no ca tesaṁ tattha saññākkhandho uppajjittha. itaresaṁ catuvokāraṁ pañcavokāraṁ upapajjantānaṁ tesaṁ tattha vedanākkhandho ca uppajjati saññākkhandho ca uppajjittha.

(kha) yassa vā pana yattha saññākkhandho uppajjittha tassa tattha vedanākkhandho uppajjatīti?

catuvokārā pañcavokārā cavantānaṁ tesaṁ tattha saññākkhandho uppajjittha, no ca tesaṁ tattha vedanākkhandho uppajjati. catuvokāraṁ pañcavokāraṁ upapajjantānaṁ tesaṁ tattha saññākkhandho ca uppajjittha vedanākkhandho ca uppajjati.

(gha) paccanīkapuggalo

74. (ka) yassa rūpakkhandho nuppajjati tassa vedanākkhandho nuppajjitthāti? uppajjittha.

(kha) yassa vā pana vedanākkhandho nuppajjittha tassa rūpakkhandho nuppajjatīti? natthi.

75. (ka) yassa vedanākkhandho nuppajjati tassa saññākkhandho nuppajjitthāti ? uppajjittha.

(kha) yassa vā pana saññākkhandho nuppajjittha tassa vedanākkhandho nuppajjatīti? natthi.

(ṅa) paccanīkaokāso

76. (ka) yattha rūpakkhandho nuppajjati tattha vedanākkhandho nuppajjitthāti? uppajjittha.

(kha) yattha vā pana vedanākkhandho nuppajjittha tattha rūpakkhandho nuppajjatīti? uppajjati.

77. (ka) yattha vedanākkhandho nuppajjati tattha saññākkhandho nuppajjitthāti? āmantā.

(kha) yattha vā pana saññākkhandho nuppajjittha tattha vedanākkhandho nuppajjatīti? āmantā.

(ca) paccanīkapuggalokāsā

78. (ka) yassa yattha rūpakkhandho nuppajjati tassa tattha vedanākkhandho nuppajjitthāti?

pañcavokārā cavantānaṁ arūpānaṁ tesaṁ tattha rūpakkhandho nuppajjati, no ca tesaṁ tattha vedanākkhandho nuppajjittha. suddhāvāse parinibbantānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca nuppajjittha.

(kha) yassa vā pana yattha vedanākkhandho nuppajjittha tassa tattha rūpakkhandho nuppajjatīti?

suddhāvāsaṁ upapajjantānaṁ asaññasattaṁ upapajjantānaṁ tesaṁ tattha vedanākkhandho nuppajjittha, no ca tesaṁ tattha rūpakkhandho nuppajjati. suddhāvāse parinibbantānaṁ asaññasattā cavantānaṁ tesaṁ tattha vedanākkhandho ca nuppajjittha rūpakkhandho ca nuppajjati.

79. (ka) yassa yattha vedanākkhandho nuppajjati tassa tattha saññākkhandho nuppajjitthāti?

catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho nuppajjittha. suddhāvāse parinibbantānaṁ asaññasattānaṁ tesaṁ tattha vedanākkhandho ca nuppajjati saññākkhandho ca nuppajjittha.

(kha) yassa vā pana yattha saññākkhandho nuppajjittha tassa tattha vedanākkhandho nuppajjatīti?

suddhāvāsaṁ upapajjantānaṁ tesaṁ tattha saññākkhandho nuppajjittha, no ca tesaṁ tattha vedanākkhandho nuppajjati. suddhāvāse parinibbantānaṁ asaññasattānaṁ tesaṁ tattha saññākkhandho ca nuppajjittha vedanākkhandho ca nuppajjati.

(5) paccuppannānāgatavāro

(ka) anulomapuggalo

80. (ka) yassa rūpakkhandho uppajjati tassa vedanākkhandho uppajjissatīti?

pacchimabhavikānaṁ pañcavokāraṁ upapajjantānaṁ tesaṁ rūpakkhandho uppajjati, no ca tesaṁ vedanākkhandho uppajjissati. itaresaṁ pañcavokāraṁ upapajjantānaṁ asaññasattaṁ upapajjantānaṁ tesaṁ rūpakkhandho ca uppajjati vedanākkhandho ca uppajjissati.

(kha) yassa vā pana vedanākkhandho uppajjissati tassa rūpakkhandho uppajjatīti?

sabbesaṁ cavantānaṁ arūpaṁ upapajjantānaṁ tesaṁ vedanākkhandho uppajjissati, no ca tesaṁ rūpakkhandho uppajjati. pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca uppajjissati rūpakkhandho ca uppajjati.

81. (ka) yassa vedanākkhandho uppajjati tassa saññākkhandho uppajjissatīti ?

pacchimabhavikānaṁ upapajjantānaṁ tesaṁ vedanākkhandho uppajjati, no ca tesaṁ saññākkhandho uppajjissati. itaresaṁ catuvokāraṁ pañcavokāraṁ upapajjantānaṁ tesaṁ vedanākkhandho ca uppajjati saññākkhandho ca uppajjissati.

(kha) yassa vā pana saññākkhandho uppajjissati tassa vedanākkhandho uppajjatīti?

sabbesaṁ cavantānaṁ asaññasattaṁ upapajjantānaṁ tesaṁ saññākkhandho uppajjissati, no ca tesaṁ vedanākkhandho uppajjati. catuvokāraṁ pañcavokāraṁ upapajjantānaṁ tesaṁ saññākkhandho ca uppajjissati vedanākkhandho ca uppajjati.

(kha) anulomaokāso

82. (ka) yattha rūpakkhandho uppajjati tattha vedanākkhandho uppajjissatīti?

asaññasatte tattha rūpakkhandho uppajjati, no ca tattha vedanākkhandho uppajjissati. pañcavokāre tattha rūpakkhandho ca uppajjati vedanākkhandho ca uppajjissati.

(kha) yattha vā pana vedanākkhandho uppajjissati tattha rūpakkhandho uppajjatīti?

arūpe tattha vedanākkhandho uppajjissati, no ca tattha rūpakkhandho uppajjati. pañcavokāre tattha vedanākkhandho ca uppajjissati rūpakkhandho ca uppajjati.

83. (ka) yattha vedanākkhandho uppajjati tattha saññākkhandho uppajjissatīti? āmantā.

(kha) yattha vā pana saññākkhandho uppajjissati tattha vedanākkhandho uppajjatīti? āmantā.

(ga) anulomapuggalokāsā

84. (ka) yassa yattha rūpakkhandho uppajjati tassa tattha vedanākkhandho uppajjissatīti ?

pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho uppajjissati. itaresaṁ pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca uppajjissati.

(kha) yassa vā pana yattha vedanākkhandho uppajjissati tassa tattha rūpakkhandho uppajjatīti?

pañcavokārā cavantānaṁ arūpānaṁ tesaṁ tattha vedanākkhandho uppajjissati, no ca tesaṁ tattha rūpakkhandho uppajjati. pañcavokāraṁ upapajjantānaṁ tesaṁ tattha vedanākkhandho ca uppajjissati rūpakkhandho ca uppajjati.

85. (ka) yassa yattha vedanākkhandho uppajjati tassa tattha saññākkhandho uppajjissatīti?

pacchimabhavikānaṁ upapajjantānaṁ tesaṁ tattha vedanākkhandho uppajjati, no ca tesaṁ tattha saññākkhandho uppajjissati. itaresaṁ catuvokāraṁ pañcavokāraṁ upapajjantānaṁ tesaṁ tattha vedanākkhandho ca uppajjati saññākkhandho ca uppajjissati.

(kha) yassa vā pana yattha saññākkhandho uppajjissati tassa tattha vedanākkhandho uppajjatīti?

catuvokārā pañcavokārā cavantānaṁ tesaṁ tattha saññākkhandho uppajjissati, no ca tesaṁ tattha vedanākkhandho uppajjati. catuvokāraṁ pañcavokāraṁ upapajjantānaṁ tesaṁ tattha saññākkhandho ca uppajjissati vedanākkhandho ca uppajjati.

(gha) paccanīkapuggalo

86. (ka) yassa rūpakkhandho nuppajjati tassa vedanākkhandho nuppajjissatīti ?

sabbesaṁ cavantānaṁ arūpaṁ upapajjantānaṁ tesaṁ rūpakkhandho nuppajjati, no ca tesaṁ vedanākkhandho nuppajjissati. pañcavokāre parinibbantānaṁ arūpe pacchimabhavikānaṁ tesaṁ rūpakkhandho ca nuppajjati vedanākkhandho ca nuppajjissati.

(kha) yassa vā pana vedanākkhandho nuppajjissati tassa rūpakkhandho nuppajjatīti?

pacchimabhavikānaṁ pañcavokāraṁ upapajjantānaṁ tesaṁ vedanākkhandho nuppajjissati, no ca tesaṁ rūpakkhandho nuppajjati. pañcavokāre parinibbantānaṁ arūpe pacchimabhavikānaṁ tesaṁ vedanākkhandho ca nuppajjissati rūpakkhandho ca nuppajjati.

87. (ka) yassa vedanākkhandho nuppajjati tassa saññākkhandho nuppajjissatīti?

sabbesaṁ cavantānaṁ asaññasattaṁ upapajjantānaṁ tesaṁ vedanākkhandho nuppajjati, no ca tesaṁ saññākkhandho nuppajjissati. parinibbantānaṁ tesaṁ vedanākkhandho ca nuppajjati saññākkhandho ca nuppajjissati.

(kha) yassa vā pana saññākkhandho nuppajjissati tassa vedanākkhandho nuppajjatīti?

pacchimabhavikānaṁ upapajjantānaṁ {pacchimabhavikānaṁ pañcavokāraṁ upapajjantānaṁ (sī0 syā0)} tesaṁ saññākkhandho nuppajjissati, no ca tesaṁ vedanākkhandho nuppajjati. parinibbantānaṁ tesaṁ saññākkhandho ca nuppajjissati vedanākkhandho ca nuppajjati.

(ṅa) paccanīkaokāso

88. (ka) yattha rūpakkhandho nuppajjati tattha vedanākkhandho nuppajjissatīti? uppajjissati.

(kha) yattha vā pana vedanākkhandho nuppajjissati tattha rūpakkhandho nuppajjatīti? uppajjati.

89. (ka) yattha vedanākkhandho nuppajjati tattha saññākkhandho nuppajjissatīti? āmantā.

(kha) yattha vā pana saññākkhandho nuppajjissati tattha vedanākkhandho nuppajjatīti? āmantā.

(ca) paccanīkapuggalokāsā

90. (ka) yassa yattha rūpakkhandho nuppajjati tassa tattha vedanākkhandho nuppajjissatīti?

pañcavokārā cavantānaṁ arūpānaṁ tesaṁ tattha rūpakkhandho nuppajjati, no ca tesaṁ tattha vedanākkhandho nuppajjissati. pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca nuppajjissati.

(kha) yassa vā pana yattha vedanākkhandho nuppajjissati tassa tattha rūpakkhandho nuppajjatīti?

pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjati. pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha vedanākkhandho ca nuppajjissati rūpakkhandho ca nuppajjati.

91. (ka) yassa yattha vedanākkhandho nuppajjati tassa tattha saññākkhandho nuppajjissatīti?

catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho nuppajjissati. parinibbantānaṁ asaññasattānaṁ tesaṁ tattha vedanākkhandho ca nuppajjati saññākkhandho ca nuppajjissati.

(kha) yassa vā pana yattha saññākkhandho nuppajjissati tassa tattha vedanākkhandho nuppajjatīti?

pacchimabhavikānaṁ upapajjantānaṁ tesaṁ tattha saññākkhandho nuppajjissati, no ca tesaṁ tattha vedanākkhandho nuppajjati. parinibbantānaṁ asaññasattānaṁ tesaṁ tattha saññākkhandho ca nuppajjissati vedanākkhandho ca nuppajjati.

(6) atītānāgatavāro

(ka) anulomapuggalo

92. (ka) yassa rūpakkhandho uppajjittha tassa vedanākkhandho uppajjissatīti?

pacchimabhavikānaṁ tesaṁ rūpakkhandho uppajjittha, no ca tesaṁ vedanākkhandho uppajjissati. itaresaṁ tesaṁ rūpakkhandho ca uppajjittha vedanākkhandho ca uppajjissati.

(kha) yassa vā pana vedanākkhandho uppajjissati tassa rūpakkhandho uppajjitthāti? āmantā.

93. (ka) yassa vedanākkhandho uppajjittha tassa saññākkhandho uppajjissatīti?

pacchimabhavikānaṁ tesaṁ vedanākkhandho uppajjittha, no ca tesaṁ saññākkhandho uppajjissati. itaresaṁ tesaṁ vedanākkhandho ca uppajjittha saññākkhandho ca uppajjissati.

(kha) yassa vā pana saññākkhandho uppajjissati tassa vedanākkhandho uppajjitthāti? āmantā.

(kha) anulomaokāso

94. (ka) yattha rūpakkhandho uppajjittha tattha vedanākkhandho uppajjissatīti?

asaññasatte tattha rūpakkhandho uppajjittha, no ca tattha vedanākkhandho uppajjissati. pañcavokāre tattha rūpakkhandho ca uppajjittha vedanākkhandho ca uppajjissati.

(kha) yattha vā pana vedanākkhandho uppajjissati tattha rūpakkhandho uppajjitthāti?

arūpe tattha vedanākkhandho uppajjissati, no ca tattha rūpakkhandho uppajjittha. pañcavokāre tattha vedanākkhandho ca uppajjissati rūpakkhandho ca uppajjittha.

95. (ka) yattha vedanākkhandho uppajjittha tattha saññākkhandho uppajjissatīti? āmantā.

(kha) yattha vā pana saññākkhandho uppajjissati tattha vedanākkhandho uppajjitthāti? āmantā.

(ga) anulomapuggalokāsā

96. (ka) yassa yattha rūpakkhandho uppajjittha tassa tattha vedanākkhandho uppajjissatīti?

pañcavokāre pacchimabhavikānaṁ asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho uppajjissati. itaresaṁ pañcavokārānaṁ tesaṁ tattha rūpakkhandho ca uppajjittha vedanākkhandho ca uppajjissati.

(kha) yassa vā pana yattha vedanākkhandho uppajjissati tassa tattha rūpakkhandho uppajjitthāti?

arūpānaṁ tesaṁ tattha vedanākkhandho uppajjissati, no ca tesaṁ tattha rūpakkhandho uppajjittha. pañcavokārānaṁ tesaṁ tattha vedanākkhandho ca uppajjissati rūpakkhandho ca uppajjittha.

97. (ka) yassa yattha vedanākkhandho uppajjittha tassa tattha saññākkhandho uppajjissatīti?

pacchimabhavikānaṁ tesaṁ tattha vedanākkhandho uppajjittha, no ca tesaṁ tattha saññākkhandho uppajjissati. itaresaṁ catuvokārānaṁ pañcavokārānaṁ tesaṁ tattha vedanākkhandho ca uppajjittha saññākkhandho ca uppajjissati.

(kha) yassa vā pana yattha saññākkhandho uppajjissati tassa tattha vedanākkhandho uppajjitthāti? āmantā.

(gha) paccanīkapuggalo

98. (ka) yassa rūpakkhandho nuppajjittha tassa vedanākkhandho nuppajjissatīti? natthi.

(kha) yassa vā pana vedanākkhandho nuppajjissati tassa rūpakkhandho nuppajjitthāti? uppajjittha.

99. (ka) yassa vedanākkhandho nuppajjittha tassa saññākkhandho nuppajjissatīti? natthi.

(kha) yassa vā pana saññākkhandho nuppajjissati tassa vedanākkhandho nuppajjitthāti? uppajjittha.

(ṅa) paccanīkaokāso

100. (ka) yattha rūpakkhandho nuppajjittha tattha vedanākkhandho nuppajjissatīti? uppajjissati.

(kha) yattha vā pana vedanākkhandho nuppajjissati tattha rūpakkhandho nuppajjitthāti? uppajjittha.

101. (ka) yattha vedanākkhandho nuppajjittha tattha saññākkhandho nuppajjissatīti? āmantā.

(kha) yattha vā pana saññākkhandho nuppajjissati tattha vedanākkhandho nuppajjitthāti? āmantā.

(ca) paccanīkapuggalokāsā

102. (ka) yassa yattha rūpakkhandho nuppajjittha tassa tattha vedanākkhandho nuppajjissatīti?

arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho nuppajjissati. suddhāvāsānaṁ arūpe pacchimabhavikānaṁ tesaṁ tattha rūpakkhandho ca nuppajjittha vedanākkhandho ca nuppajjissati.

(kha) yassa vā pana yattha vedanākkhandho nuppajjissati tassa tattha rūpakkhandho nuppajjitthāti?

pañcavokāre pacchimabhavikānaṁ asaññasattānaṁ tesaṁ tattha vedanākkhandho nuppajjissati, no ca tesaṁ tattha rūpakkhandho nuppajjittha. suddhāvāsānaṁ arūpe pacchimabhavikānaṁ tesaṁ tattha vedanākkhandho ca nuppajjissati rūpakkhandho ca nuppajjittha.

103. (ka) yassa yattha vedanākkhandho nuppajjittha tassa tattha saññākkhandho nuppajjissatīti? āmantā.

(kha) yassa vā pana yattha saññākkhandho nuppajjissati tassa tattha vedanākkhandho nuppajjitthāti?

pacchimabhavikānaṁ tesaṁ tattha saññākkhandho nuppajjissati, no ca tesaṁ tattha vedanākkhandho nuppajjittha. suddhāvāsānaṁ asaññasattānaṁ tesaṁ tattha saññākkhandho ca nuppajjissati vedanākkhandho ca nuppajjittha.

uppādavāro niṭṭhito.

2. pavatti 2. nirodhavāro

(1) paccuppannavāro

(ka) anulomapuggalo

104. (ka) yassa rūpakkhandho nirujjhati tassa vedanākkhandho nirujjhatīti?

asaññasattā cavantānaṁ tesaṁ rūpakkhandho nirujjhati, no ca tesaṁ vedanākkhandho nirujjhati. pañcavokārā cavantānaṁ tesaṁ rūpakkhandho ca nirujjhati vedanākkhandho ca nirujjhati.

(kha) yassa vā pana vedanākkhandho nirujjhati tassa rūpakkhandho nirujjhatīti?

arūpā cavantānaṁ tesaṁ vedanākkhandho nirujjhati, no ca tesaṁ rūpakkhandho nirujjhati. pañcavokārā cavantānaṁ tesaṁ vedanākkhandho ca nirujjhati rūpakkhandho ca nirujjhati.

(kha) anulomaokāso

105. (ka) yattha rūpakkhandho nirujjhati tattha vedanākkhandho nirujjhatīti?

asaññasatte tattha rūpakkhandho nirujjhati, no ca tattha vedanākkhandho nirujjhati. pañcavokāre tattha rūpakkhandho ca nirujjhati vedanākkhandho ca nirujjhati.

(kha) yattha vā pana vedanākkhandho nirujjhati tattha rūpakkhandho nirujjhatīti?

arūpe tattha vedanākkhandho nirujjhati, no ca tattha rūpakkhandho nirujjhati. pañcavokāre tattha vedanākkhandho ca nirujjhati rūpakkhandho ca nirujjhati.

(ga) anulomapuggalokāsā

106. (ka) yassa yattha rūpakkhandho nirujjhati tassa tattha vedanākkhandho nirujjhatīti?

asaññasattā cavantānaṁ tesaṁ tattha rūpakkhandho nirujjhati, no ca tesaṁ tattha vedanākkhandho nirujjhati. pañcavokārā cavantānaṁ tesaṁ tattha rūpakkhandho ca nirujjhati vedanākkhandho ca nirujjhati.

(kha) yassa vā pana yattha vedanākkhandho nirujjhati tassa tattha rūpakkhandho nirujjhatīti?

arūpā cavantānaṁ tesaṁ tattha vedanākkhandho nirujjhati, no ca tesaṁ tattha rūpakkhandho nirujjhati. pañcavokārā cavantānaṁ tesaṁ tattha vedanākkhandho ca nirujjhati rūpakkhandho ca nirujjhati.

(gha) paccanīkapuggalo

107. (ka) yassa rūpakkhandho na nirujjhati tassa vedanākkhandho na nirujjhatīti?

arūpā cavantānaṁ tesaṁ rūpakkhandho na nirujjhati, no ca tesaṁ vedanākkhandho na nirujjhati. sabbesaṁ upapajjantānaṁ tesaṁ rūpakkhandho ca na nirujjhati vedanākkhandho ca na nirujjhati.

(kha) yassa vā pana vedanākkhandho na nirujjhati tassa rūpakkhandho na nirujjhatīti?

asaññasattā cavantānaṁ tesaṁ vedanākkhandho na nirujjhati, no ca tesaṁ rūpakkhandho na nirujjhati. sabbesaṁ upapajjantānaṁ tesaṁ vedanākkhandho ca na nirujjhati rūpakkhandho ca na nirujjhati.

(ṅa) paccanīkaokāso

108. (ka) yattha rūpakkhandho na nirujjhati tattha vedanākkhandho na nirujjhatīti? nirujjhati.

(kha) yattha vā pana vedanākkhandho na nirujjhati tattha rūpakkhandho na nirujjhatīti? nirujjhati.

(ca) paccanīkapuggalokāsā

109. (ka) yassa yattha rūpakkhandho na nirujjhati tassa tattha vedanākkhandho na nirujjhatīti?

arūpā cavantānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho na nirujjhati. sabbesaṁ upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhati.

(kha) yassa vā pana yattha vedanākkhandho na nirujjhati tassa tattha rūpakkhandho na nirujjhatīti?

asaññasattā cavantānaṁ tesaṁ tattha vedanākkhandho na nirujjhati, no ca tesaṁ tattha rūpakkhandho na nirujjhati. sabbesaṁ upapajjantānaṁ tesaṁ tattha vedanākkhandho ca na nirujjhati rūpakkhandho ca na nirujjhati.

(2) atītavāro

(ka) anulomapuggalo

110. (ka) yassa rūpakkhandho nirujjhittha tassa vedanākkhandho nirujjhitthāti? āmantā.

(kha) yassa vā pana vedanākkhandho nirujjhittha tassa rūpakkhandho nirujjhitthāti? āmantā.

(kha) anulomaokāso

111. (ka) yattha rūpakkhandho nirujjhittha tattha vedanākkhandho nirujjhitthāti?

asaññasatte tattha rūpakkhandho nirujjhattha, no ca tattha vedanākkhandho nirujjhittha. pañcavokāre tattha rūpakkhandho ca nirujjhittha vedanākkhandho ca nirujjhittha.

(kha) yattha vā pana vedanākkhandho nirujjhittha tattha rūpakkhandho nirujjhitthāti?

arūpe tattha vedanākkhandho nirujjhittha, no ca tattha rūpakkhandho nirujjhittha. pañcavokāre tattha vedanākkhandho ca nirujjhittha rūpakkhandho ca nirujjhittha.

(ga) anulomapuggalokāsā

112. (ka) yassa yattha rūpakkhandho nirujjhittha tassa tattha vedanākkhandho nirujjhitthāti?

asaññasattānaṁ tesaṁ tattha rūpakkhandho nirujjhittha, no ca tesaṁ tattha vedanākkhandho nirujjhittha. pañcavokārānaṁ tesaṁ tattha rūpakkhandho ca nirujjhittha vedanākkhandho ca nirujjhittha.

(kha) yassa vā pana yattha vedanākkhandho nirujjhittha tassa tattha rūpakkhandho nirujjhitthāti?

arūpānaṁ tesaṁ tattha vedanākkhandho nirujjhittha, no ca tesaṁ tattha rūpakkhandho nirujjhittha. pañcavokārānaṁ tesaṁ tattha vedanākkhandho ca nirujjhittha rūpakkhandho ca nirujjhittha.

(gha) paccanīkapuggalo

113. (ka) yassa rūpakkhandho na nirujjhittha tassa vedanākkhandho na nirujjhitthāti? natthi.

(kha) yassa vā pana vedanākkhandho na nirujjhittha tassa rūpakkhandho na nirujjhitthāti? natthi.

(ṅa) paccanīkaokāso

114. (ka) yattha rūpakkhandho na nirujjhittha tattha vedanākkhandho na nirujjhitthāti? nirujjhittha.

(kha) yattha vā pana vedanākkhandho na nirujjhittha tattha rūpakkhandho na nirujjhitthāti? nirujjhittha.

(ca) paccanīkapuggalokāsā

115. (ka) yassa yattha rūpakkhandho na nirujjhittha tassa tattha vedanākkhandho na nirujjhitthāti?

arūpānaṁ tesaṁ tattha rūpakkhandho na nirujjhittha, no ca tesaṁ tattha vedanākkhandho na nirujjhittha. suddhāvāsānaṁ tesaṁ tattha rūpakkhandho ca na nirujjhittha vedanākkhandho ca na nirujjhittha.

(kha) yassa vā pana yattha vedanākkhandho na nirujjhittha tassa tattha rūpakkhandho na nirujjhitthāti?

asaññasattānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho na nirujjhittha. suddhāvāsānaṁ tesaṁ tattha vedanākkhandho ca na nirujjhittha rūpakkhandho ca na nirujjhittha.

(3) anāgatavāro

(ka) anulomapuggalo

116. (ka) yassa rūpakkhandho nirujjhissati tassa vedanākkhandho nirujjhissatīti? āmantā.

(kha) yassa vā pana vedanākkhandho nirujjhissati tassa rūpakkhandho nirujjhissatīti?

pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ vedanākkhandho nirujjhissati, no ca tesaṁ rūpakkhandho nirujjhissati. itaresaṁ tesaṁ vedanākkhandho ca nirujjhissati rūpakkhandho ca nirujjhissati.

(kha) anulomaokāso

117. (ka) yattha rūpakkhandho nirujjhissati tattha vedanākkhandho nirujjhissatīti?

asaññasatte tattha rūpakkhandho nirujjhissati, no ca tattha vedanākkhandho nirujjhissati. pañcavokāre tattha rūpakkhandho ca nirujjhissati vedanākkhandho ca nirujjhissati.

(kha) yattha vā pana vedanākkhandho nirujjhissati tattha rūpakkhandho nirujjhissatīti?

arūpe tattha vedanākkhandho nirujjhissati, no ca tattha rūpakkhandho nirujjhissati. pañcavokāre tattha vedanākkhandho ca nirujjhissati rūpakkhandho ca nirujjhissati.

(ga) anulomapuggalokāsā

118. (ka) yassa yattha rūpakkhandho nirujjhissati tassa tattha vedanākkhandho nirujjhissatīti?

asaññasattānaṁ tesaṁ tattha rūpakkhandho nirujjhissati, no ca tesaṁ tattha vedanākkhandho nirujjhissati. pañcavokārānaṁ tesaṁ tattha rūpakkhandho ca nirujjhissati vedanākkhandho ca nirujjhissati.

(kha) yassa vā pana yattha vedanākkhandho nirujjhissati tassa tattha rūpakkhandho nirujjhissatīti?

arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho nirujjhissati. pañcavokārānaṁ tesaṁ tattha vedanākkhandho ca nirujjhissati rūpakkhandho ca nirujjhissati.

(gha) paccanīkapuggalo

119. (ka) yassa rūpakkhandho na nirujjhissati tassa vedanākkhandho na nirujjhissatīti?

pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ rūpakkhandho na nirujjhissati, no ca tesaṁ vedanākkhandho na nirujjhissati. parinibbantānaṁ tesaṁ rūpakkhandho ca na nirujjhissati vedanākkhandho ca na nirujjhissati.

(kha) yassa vā pana vedanākkhandho na nirujjhissati tassa rūpakkhandho na nirujjhissatīti? āmantā.

(ṅa) paccanīkaokāso

120. (ka) yattha rūpakkhandho na nirujjhissati tattha vedanākkhandho na nirujjhissatīti? nirujjhissati.

(kha) yattha vā pana vedanākkhandho na nirujjhissati tattha rūpakkhandho na nirujjhissatīti? nirujjhissati.

(ca) paccanīkapuggalokāsā

121. (ka) yassa yattha rūpakkhandho na nirujjhissati tassa tattha vedanākkhandho na nirujjhissatīti?

arūpānaṁ tesaṁ tattha rūpakkhandho na nirujjhissati, no ca tesaṁ tattha vedanākkhandho na nirujjhissati. parinibbantānaṁ tesaṁ tattha rūpakkhandho ca na nirujjhissati vedanākkhandho ca na nirujjhissati.

(kha) yassa vā pana yattha vedanākkhandho na nirujjhissati tassa tattha rūpakkhandho na nirujjhissatīti?

asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho na nirujjhissati. parinibbantānaṁ tesaṁ tattha vedanākkhandho ca na nirujjhissati rūpakkhandho ca na nirujjhissati.

(4) paccuppannātītavāro

(ka) anulomapuggalo

122. (ka) yassa rūpakkhandho nirujjhati tassa vedanākkhandho nirujjhitthāti? āmantā.

(kha) yassa vā pana vedanākkhandho nirujjhittha tassa rūpakkhandho nirujjhatīti?

sabbesaṁ upapajjantānaṁ arūpā cavantānaṁ tesaṁ vedanākkhandho nirujjhittha, no ca tesaṁ rūpakkhandho nirujjhati. pañcavokārā cavantānaṁ asaññasattā cavantānaṁ tesaṁ vedanākkhandho ca nirujjhittha rūpakkhandho ca nirujjhati.

123. (ka) yassa vedanākkhandho nirujjhati tassa saññākkhandho nirujjhitthāti? āmantā.

(kha) yassa vā pana saññākkhandho nirujjhittha tassa vedanākkhandho nirujjhatīti?

sabbesaṁ upapajjantānaṁ asaññasattā cavantānaṁ tesaṁ saññākkhandho nirujjhittha, no ca tesaṁ vedanākkhandho nirujjhati. catuvokārā pañcavokārā cavantānaṁ tesaṁ saññākkhandho ca nirujjhittha vedanākkhandho ca nirujjhati.

(kha) anulomaokāso

124. (ka) yattha rūpakkhandho nirujjhati tattha vedanākkhandho nirujjhitthāti?

asaññasatte tattha rūpakkhandho nirujjhati, no ca tattha vedanākkhandho nirujjhittha. pañcavokāre tattha rūpakkhandho ca nirujjhati vedanākkhandho ca nirujjhittha.

(kha) yattha vā pana vedanākkhandho nirujjhittha tattha rūpakkhandho nirujjhatīti ?

arūpe tattha vedanākkhandho nirujjhittha, no ca tattha rūpakkhandho nirujjhati. pañcavokāre tattha vedanākkhandho ca nirujjhittha rūpakkhandho ca nirujjhati.

125. (ka) yattha vedanākkhandho nirujjhati tattha saññākkhandho nirujjhitthāti? āmantā.

(kha) yattha vā pana saññākkhandho nirujjhittha tattha vedanākkhandho nirujjhatīti? āmantā.

(ga) anulomapuggalokāsā

126. (ka) yassa yattha rūpakkhandho nirujjhati tassa tattha vedanākkhandho nirujjhitthāti?

suddhāvāse parinibbantānaṁ asaññasattā cavantānaṁ tesaṁ tattha rūpakkhandho nirujjhati, no ca tesaṁ tattha vedanākkhandho nirujjhittha. itaresaṁ pañcavokārā cavantānaṁ tesaṁ tattha rūpakkhandho ca nirujjhati vedanākkhandho ca nirujjhittha.

(kha) yassa vā pana yattha vedanākkhandho nirujjhittha tassa tattha rūpakkhandho nirujjhatīti?

pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhittha, no ca tesaṁ tattha rūpakkhandho nirujjhati. pañcavokārā cavantānaṁ tesaṁ tattha vedanākkhandho ca nirujjhittha rūpakkhandho ca nirujjhati.

127. (ka) yassa yattha vedanākkhandho nirujjhati tassa tattha saññākkhandho nirujjhitthāti?

suddhāvāse parinibbantānaṁ tesaṁ tattha vedanākkhandho nirujjhati, no ca tesaṁ tattha saññākkhandho nirujjhittha. itaresaṁ catuvokārā pañcavokārā cavantānaṁ tesaṁ tattha vedanākkhandho ca nirujjhati saññākkhandho ca nirujjhittha.

(kha) yassa vā pana yattha saññākkhandho nirujjhittha tassa tattha vedanākkhandho nirujjhatīti?

catuvokāraṁ pañcavokāraṁ upapajjantānaṁ tesaṁ tattha saññākkhandho nirujjhittha, no ca tesaṁ tattha vedanākkhandho nirujjhati. catuvokārā pañcavokārā cavantānaṁ tesaṁ tattha saññākkhandho ca nirujjhittha vedanākkhandho ca nirujjhati.

(gha) paccanīkapuggalo

128. (ka) yassa rūpakkhandho na nirujjhati tassa vedanākkhandho na nirujjhitthāti? nirujjhittha.

(kha) yassa vā pana vedanākkhandho na nirujjhittha tassa rūpakkhandho na nirujjhatīti? natthi.

129. (ka) yassa vedanākkhandho na nirujjhati tassa saññākkhandho na nirujjhitthāti? nirujjhittha.

(kha) yassa vā pana saññākkhandho na nirujjhittha tassa vedanākkhandho na nirujjhatīti? natthi.

(ṅa) paccanīkaokāso

130. yattha rūpakkhandho na nirujjhati (yatthakaṁ paripuṇṇaṁ kātabbaṁ).

(ca) paccanīkapuggalokāsā

131. (ka) yassa yattha rūpakkhandho na nirujjhati tassa tattha vedanākkhandho na nirujjhitthāti?

pañcavokāraṁ upapajjantānaṁ arūpānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho na nirujjhittha. suddhāvāsaṁ upapajjantānaṁ asaññasattaṁ upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhittha.

(kha) yassa vā pana yattha vedanākkhandho na nirujjhittha tassa tattha rūpakkhandho na nirujjhatīti?

suddhāvāse parinibbantānaṁ asaññasattā cavantānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho na nirujjhati. suddhāvāsaṁ upapajjantānaṁ asaññasattaṁ upapajjantānaṁ tesaṁ tattha vedanākkhandho ca na nirujjhittha rūpakkhandho ca na nirujjhati.

132. (ka) yassa yattha vedanākkhandho na nirujjhati tassa tattha saññākkhandho na nirujjhitthāti?

catuvokāraṁ pañcavokāraṁ upapajjantānaṁ tesaṁ tattha vedanākkhandho na nirujjhati, no ca tesaṁ tattha saññākkhandho na nirujjhittha. suddhāvāsaṁ upapajjantānaṁ asaññasattānaṁ tesaṁ tattha vedanākkhandho ca na nirujjhati saññākkhandho ca na nirujjhittha.

(kha) yassa vā pana yattha saññākkhandho na nirujjhittha tassa tattha vedanākkhandho na nirujjhatīti?

suddhāvāse parinibbantānaṁ tesaṁ tattha saññākkhandho na nirujjhittha, no ca tesaṁ tattha vedanākkhandho na nirujjhati. suddhāvāsaṁ upapajjantānaṁ asaññasattānaṁ tesaṁ tattha saññākkhandho ca na nirujjhittha vedanākkhandho ca na nirujjhati.

(5) paccuppannānāgatavāro

(ka) anulomapuggalo

133. (ka) yassa rūpakkhandho nirujjhati tassa vedanākkhandho nirujjhissatīti?

pañcavokāre parinibbantānaṁ tesaṁ rūpakkhandho nirujjhati, no ca tesaṁ vedanākkhandho nirujjhissati. itaresaṁ pañcavokārā cavantānaṁ asaññasattā cavantānaṁ tesaṁ rūpakkhandho ca nirujjhati vedanākkhandho ca nirujjhissati.

(kha) yassa vā pana vedanākkhandho nirujjhissati tassa rūpakkhandho nirujjhatīti?

sabbesaṁ upapajjantānaṁ arūpā cavantānaṁ tesaṁ vedanākkhandho nirujjhissati, no ca tesaṁ rūpakkhandho nirujjhati. pañcavokārā cavantānaṁ asaññasattā cavantānaṁ tesaṁ vedanākkhandho ca nirujjhissati rūpakkhandho ca nirujjhati.

134. (ka) yassa vedanākkhandho nirujjhati tassa saññākkhandho nirujjhissatīti?

parinibbantānaṁ tesaṁ vedanākkhandho nirujjhati, no ca tesaṁ saññākkhandho nirujjhissati. itaresaṁ catuvokārā pañcavokārā cavantānaṁ tesaṁ vedanākkhandho ca nirujjhati saññākkhandho ca nirujjhissati.

(kha) yassa vā pana saññākkhandho nirujjhissati tassa vedanākkhandho nirujjhatīti?

sabbesaṁ upapajjantānaṁ asaññasattā cavantānaṁ tesaṁ saññākkhandho nirujjhissati, no ca tesaṁ vedanākkhandho nirujjhati. catuvokārā pañcavokārā cavantānaṁ tesaṁ saññākkhandho ca nirujjhissati vedanākkhandho nirujjhati.

(kha) anulomaokāso

135. yattha rūpakkhandho nirujjhati ...pe0 ....

(ga) anulomapuggalokāsā

136. (ka) yassa yattha rūpakkhandho nirujjhati tassa tattha vedanākkhandho nirujjhissatīti?

pañcavokāre parinibbantānaṁ asaññasattā cavantānaṁ tesaṁ tattha rūpakkhandho nirujjhati, no ca tesaṁ tattha vedanākkhandho nirujjhissati. itaresaṁ pañcavokārā cavantānaṁ tesaṁ tattha rūpakkhandho ca nirujjhati vedanākkhandho ca nirujjhissati.

(kha) yassa vā pana yattha vedanākkhandho nirujjhissati tassa tattha rūpakkhandho nirujjhatīti?

pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho nirujjhati. pañcavokārā cavantānaṁ tesaṁ tattha vedanākkhandho ca nirujjhissati rūpakkhandho ca nirujjhati.

137. (ka) yassa yattha vedanākkhandho nirujjhati tassa tattha saññākkhandho nirujjhissatīti?

parinibbantānaṁ tesaṁ tattha vedanākkhandho nirujjhati, no ca tesaṁ tattha saññākkhandho nirujjhissati. itaresaṁ catuvokārā pañcavokārā cavantānaṁ tesaṁ tattha vedanākkhandho ca nirujjhati saññākkhandho ca nirujjhissati.

(kha) yassa vā pana yattha saññākkhandho nirujjhissati tassa tattha vedanākkhandho nirujjhatīti?

catuvokāraṁ pañcavokāraṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho nirujjhati. catuvokārā pañcavokārā cavantānaṁ tesaṁ tattha saññākkhandho ca nirujjhissati vedanākkhandho ca nirujjhati.

(gha) paccanīkapuggalo

138. (ka) yassa rūpakkhandho na nirujjhati tassa vedanākkhandho na nirujjhissatīti?

sabbesaṁ upapajjantānaṁ arūpā cavantānaṁ tesaṁ rūpakkhandho na nirujjhati, no ca tesaṁ vedanākkhandho na nirujjhissati. arūpe parinibbantānaṁ tesaṁ rūpakkhandho ca na nirujjhati vedanākkhandho ca na nirujjhissati.

(kha) yassa vā pana vedanākkhandho na nirujjhissati tassa rūpakkhandho na nirujjhatīti?

pañcavokāre parinibbantānaṁ tesaṁ vedanākkhandho na nirujjhissati, no ca tesaṁ rūpakkhandho na nirujjhati. arūpe parinibbantānaṁ tesaṁ vedanākkhandho ca na nirujjhissati rūpakkhandho ca na nirujjhati.

139. (ka) yassa vedanākkhandho na nirujjhati tassa saññākkhandho na nirujjhissatīti? nirujjhissati.

(kha) yassa vā pana saññākkhandho na nirujjhissati tassa vedanākkhandho na nirujjhatīti? nirujjhati.

(ṅa) paccanīkaokāso

140. yattha rūpakkhandho na nirujjhati ...pe0 ....

(ca) paccanīkapuggalokāsā

141. (ka) yassa yattha rūpakkhandho na nirujjhati tassa tattha vedanākkhandho na nirujjhissatīti?

pañcavokāraṁ upapajjantānaṁ arūpānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho na nirujjhissati. arūpe parinibbantānaṁ asaññasattaṁ upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhissati.

(kha) yassa vā pana yattha vedanākkhandho na nirujjhissati tassa tattha rūpakkhandho na nirujjhatīti?

pañcavokāre parinibbantānaṁ asaññasattā cavantānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho na nirujjhati. arūpe parinibbantānaṁ asaññasattaṁ upapajjantānaṁ tesaṁ tattha vedanākkhandho ca na nirujjhissati rūpakkhandho ca na nirujjhati.

142. (ka) yassa yattha vedanākkhandho na nirujjhati tassa tattha saññākkhandho na nirujjhissatīti?

catuvokāraṁ pañcavokāraṁ upapajjantānaṁ tesaṁ tattha vedanākkhandho na nirujjhati, no ca tesaṁ tattha saññākkhandho na nirujjhissati. asaññasattānaṁ tesaṁ tattha vedanākkhandho ca na nirujjhati saññākkhandho ca na nirujjhissati.

(kha) yassa vā pana yattha saññākkhandho na nirujjhissati tassa tattha vedanākkhandho na nirujjhatīti?

parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho na nirujjhati. asaññasattānaṁ tesaṁ tattha saññākkhandho ca na nirujjhissati vedanākkhandho ca na nirujjhati.

(6) atītānāgatavāro

(ka) anulomapuggalo

143. (ka) yassa rūpakkhandho nirujjhittha tassa vedanākkhandho nirujjhissatīti?

parinibbantānaṁ tesaṁ rūpakkhandho nirujjhittha, no ca tesaṁ vedanākkhandho nirujjhissati. itaresaṁ tesaṁ rūpakkhandho ca nirujjhittha vedanākkhandho ca nirujjhissati.

(kha) yassa vā pana vedanākkhandho nirujjhissati tassa rūpakkhandho nirujjhitthāti? āmantā.

144. (ka) yassa vedanākkhandho nirujjhittha tassa saññākkhandho nirujjhissatīti?

parinibbantānaṁ tesaṁ vedanākkhandho nirujjhittha, no ca tesaṁ saññākkhandho nirujjhissati. itaresaṁ tesaṁ vedanākkhandho ca nirujjhittha saññākkhandho ca nirujjhissati.

(kha) yassa vā pana saññākkhandho nirujjhissati tassa vedanākkhandho nirujjhitthāti? āmantā.

(kha) anulomaokāso

145. yattha rūpakkhandho nirujjhittha ...pe0 ....

(ga) anulomapuggalokāsā

146. (ka) yassa yattha rūpakkhandho nirujjhittha tassa tattha vedanākkhandho nirujjhissatīti?

pañcavokāre parinibbantānaṁ asaññasattānaṁ tesaṁ tattha rūpakkhandho nirujjhittha, no ca tesaṁ tattha vedanākkhandho nirujjhissati. itaresaṁ pañcavokārānaṁ tesaṁ tattha rūpakkhandho ca nirujjhittha vedanākkhandho ca nirujjhissati.

(kha) yassa vā pana yattha vedanākkhandho nirujjhissati tassa tattha rūpakkhandho nirujjhitthāti?

suddhāvāsaṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho nirujjhittha. itaresaṁ pañcavokārānaṁ tesaṁ tattha vedanākkhandho ca nirujjhissati rūpakkhandho ca nirujjhittha.

147. (ka) yassa yattha vedanākkhandho nirujjhittha tassa tattha saññākkhandho nirujjhissatīti?

parinibbantānaṁ tesaṁ tattha vedanākkhandho nirujjhittha, no ca tesaṁ tattha saññākkhandho nirujjhissati. itaresaṁ catuvokārānaṁ pañcavokārānaṁ tesaṁ tattha vedanākkhandho ca nirujjhittha saññākkhandho ca nirujjhissati.

(kha) yassa vā pana yattha saññākkhandho nirujjhissati tassa tattha vedanākkhandho nirujjhitthāti?

suddhāvāsaṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho nirujjhittha. itaresaṁ catuvokārānaṁ pañcavokārānaṁ tesaṁ tattha saññākkhandho ca nirujjhissati vedanākkhandho ca nirujjhittha.

(gha) paccanīkapuggalo

148. (ka) yassa rūpakkhandho na nirujjhittha tassa vedanākkhandho na nirujjhissatīti? natthi.

(kha) yassa vā pana vedanākkhandho na nirujjhissati tassa rūpakkhandho na nirujjhitthāti? nirujjhittha.

149. (ka) yassa vedanākkhandho na nirujjhittha tassa saññākkhandho na nirujjhissatīti? natthi.

(kha) yassa vā pana saññākkhandho na nirujjhissati tassa vedanākkhandho na nirujjhitthāti? nirujjhittha.

(ṅa) paccanīkaokāso

150. yattha rūpakkhandho na nirujjhittha ...pe0 ....

(ca) paccanīkapuggalokāsā

151. (ka) yassa yattha rūpakkhandho na nirujjhittha tassa tattha vedanākkhandho na nirujjhissatīti?

suddhāvāsaṁ upapajjantānaṁ arūpānaṁ tesaṁ tattha rūpakkhandho na nirujjhittha, no ca tesaṁ tattha vedanākkhandho na nirujjhissati. suddhāvāse parinibbantānaṁ arūpe parinibbantānaṁ tesaṁ tattha rūpakkhandho ca na nirujjhittha, vedanākkhandho ca na nirujjhissati.

(kha) yassa vā pana yattha vedanākkhandho na nirujjhissati tassa tattha rūpakkhandho na nirujjhitthāti?

pañcavokāre parinibbantānaṁ asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho na nirujjhittha. suddhāvāse parinibbantānaṁ arūpe parinibbantānaṁ tesaṁ tattha vedanākkhandho ca na nirujjhissati rūpakkhandho ca na nirujjhittha.

152. (ka) yassa yattha vedanākkhandho na nirujjhittha tassa tattha saññākkhandho na nirujjhissatīti?

suddhāvāsaṁ upapajjantānaṁ tesaṁ tattha vedanākkhandho na nirujjhittha, no ca tesaṁ tattha saññākkhandho na nirujjhissati. suddhāvāse parinibbantānaṁ asaññasattānaṁ tesaṁ tattha vedanākkhandho ca na nirujjhittha saññākkhandho ca na nirujjhissati.

(kha) yassa vā pana yattha saññākkhandho na nirujjhissati tassa tattha vedanākkhandho na nirujjhitthāti?

parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho na nirujjhittha. suddhāvāse parinibbantānaṁ asaññasattānaṁ tesaṁ tattha saññākkhandho ca na nirujjhissati vedanākkhandho ca na nirujjhittha.

nirodhavāro.

3. uppādanirodhavāro

(1) paccuppannavāro

(ka) anulomapuggalo

153. (ka) yassa rūpakkhandho uppajjati tassa vedanākkhandho nirujjhatīti? no.

(kha) yassa vā pana vedanākkhandho nirujjhati tassa rūpakkhandho uppajjatīti? no.

154. (ka) yassa vedanākkhandho uppajjati tassa saññākkhandho nirujjhatīti? no.

(kha) yassa vā pana saññākkhandho nirujjhati tassa vedanākkhandho uppajjatīti? no.

(kha) anulomaokāso

155. (ka) yattha rūpakkhandho uppajjati tattha vedanākkhandho nirujjhatīti?

asaññasatte tattha rūpakkhandho uppajjati, no ca tattha vedanākkhandho nirujjhati. pañcavokāre tattha rūpakkhandho ca uppajjati vedanākkhandho ca nirujjhati.

(kha) yattha vā pana vedanākkhandho nirujjhati tattha rūpakkhandho uppajjatīti?

arūpe tattha vedanākkhandho nirujjhati, no ca tattha rūpakkhandho uppajjati. pañcavokāre tattha vedanākkhandho ca nirujjhati rūpakkhandho ca uppajjati.

156. (ka) yattha vedanākkhandho uppajjati tattha saññākkhandho nirujjhatīti? āmantā.

(kha) yattha vā pana saññākkhandho nirujjhati tattha vedanākkhandho uppajjatīti? āmantā.

(ga) anulomapuggalokāsā

157. (ka) yassa yattha rūpakkhandho uppajjati tassa tattha vedanākkhandho nirujjhatīti? no.

(kha) yassa vā pana yattha vedanākkhandho nirujjhati tassa tattha rūpakkhandho uppajjatīti? no.

158. (ka) yassa yattha vedanākkhandho uppajjati tassa tattha saññākkhandho nirujjhatīti? no.

(kha) yassa vā pana yattha saññākkhandho nirujjhati tassa tattha vedanākkhandho uppajjatīti? no.

(gha) paccanīkapuggalo

159. (ka) yassa rūpakkhandho nuppajjati tassa vedanākkhandho na nirujjhatīti?

catuvokārā pañcavokārā cavantānaṁ tesaṁ rūpakkhandho nuppajjati, no ca tesaṁ vedanākkhandho na nirujjhati. arūpaṁ upapajjantānaṁ asaññasattā cavantānaṁ tesaṁ rūpakkhandho ca nuppajjati vedanākkhandho ca na nirujjhati.

(kha) yassa vā pana vedanākkhandho na nirujjhati tassa rūpakkhandho nuppajjatīti?

pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho na nirujjhati, no ca tesaṁ rūpakkhandho nuppajjati. arūpaṁ upapajjantānaṁ asaññasattā cavantānaṁ tesaṁ vedanākkhandho ca na nirujjhati rūpakkhandho ca nuppajjati.

160. (ka) yassa vedanākkhandho nuppajjati tassa saññākkhandho na nirujjhatīti?

catuvokārā pañcavokārā cavantānaṁ tesaṁ vedanākkhandho nuppajjati, no ca tesaṁ saññākkhandho na nirujjhati. asaññasattānaṁ tesaṁ vedanākkhandho ca nuppajjati saññākkhandho ca na nirujjhati.

(kha) yassa vā pana saññākkhandho na nirujjhati tassa vedanākkhandho nuppajjatīti?

catuvokāraṁ pañcavokāraṁ upapajjantānaṁ tesaṁ saññākkhandho na nirujjhati, no ca tesaṁ vedanākkhandho nuppajjati. asaññasattānaṁ tesaṁ saññākkhandho ca na nirujjhati vedanākkhandho ca nuppajjati.

(ṅa) paccanīkaokāso

161. (ka) yattha rūpakkhandho nuppajjati tattha vedanākkhandho na nirujjhatīti? nirujjhati.

(kha) yattha vā pana vedanākkhandho na nirujjhati tattha rūpakkhandho nuppajjatīti? uppajjati.

162. (ka) yattha vedanākkhandho nuppajjati tattha saññākkhandho na nirujjhatīti? āmantā.

(kha) yattha vā pana saññākkhandho na nirujjhati tattha vedanākkhandho nuppajjatīti? āmantā.

(ca) paccanīkapuggalokāsā

163. (ka) yassa yattha rūpakkhandho nuppajjati tassa tattha vedanākkhandho na nirujjhatīti?

catuvokārā pañcavokārā cavantānaṁ tesaṁ tattha rūpakkhandho nuppajjati, no ca tesaṁ tattha vedanākkhandho na nirujjhati. arūpaṁ upapajjantānaṁ asaññasattā cavantānaṁ tesaṁ tattha rūpakkhandho nuppajjati vedanākkhandho ca na nirujjhati.

(kha) yassa vā pana yattha vedanākkhandho na nirujjhati tassa tattha rūpakkhandho nuppajjatīti ?

pañcavokāraṁ upapajjantānaṁ asaññasattaṁ upapajjantānaṁ tesaṁ tattha vedanākkhandho na nirujjhati, no ca tesaṁ tattha rūpakkhandho nuppajjati. arūpaṁ upapajjantānaṁ asaññasattā cavantānaṁ tesaṁ tattha vedanākkhandho ca na nirujjhati rūpakkhandho ca nuppajjati.

164. (ka) yassa yattha vedanākkhandho nuppajjati tassa tattha saññākkhandho na nirujjhatīti?

catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho na nirujjhati. asaññasattānaṁ tesaṁ tattha vedanākkhandho ca nuppajjati saññākkhandho ca na nirujjhati.

(kha) yassa vā pana yattha saññākkhandho na nirujjhati tassa tattha vedanākkhandho nuppajjatīti?

catuvokāraṁ pañcavokāraṁ upapajjantānaṁ tesaṁ tattha saññākkhandho na nirujjhati, no ca tesaṁ tattha vedanākkhandho nuppajjati. asaññasattānaṁ tesaṁ tattha saññākkhandho ca na nirujjhati vedanākkhandho ca nuppajjati.

(2) atītavāro

(ka) anulomapuggalo

165. (ka) yassa rūpakkhandho uppajjittha tassa vedanākkhandho nirujjhitthāti? āmantā.

(kha) yassa vā pana vedanākkhandho nirujjhittha tassa rūpakkhandho uppajjitthāti? āmantā.

166. (ka) yassa vedanākkhandho uppajjittha tassa saññākkhandho nirujjhitthāti? āmantā.

(kha) yassa vā pana saññākkhandho nirujjhittha tassa vedanākkhandho uppajjitthāti? āmantā.

(kha) anulomaokāso

167. yattha rūpakkhandho uppajjittha ...pe0 ....

(ga) anulomapuggalokāsā

168. (ka) yassa yattha rūpakkhandho uppajjittha tassa tattha vedanākkhandho nirujjhitthāti?

asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho nirujjhittha. pañcavokārānaṁ tesaṁ tattha rūpakkhandho ca uppajjittha vedanākkhandho ca nirujjhittha.

(kha) yassa vā pana yattha vedanākkhandho nirujjhittha tassa tattha rūpakkhandho uppajjitthāti?

arūpānaṁ tesaṁ tattha vedanākkhandho nirujjhittha, no ca tesaṁ tattha rūpakkhandho uppajjittha. pañcavokārānaṁ tesaṁ tattha vedanākkhandho ca nirujjhittha rūpakkhandho ca uppajjittha.

169. (ka) yassa yattha vedanākkhandho uppajjittha tassa tattha saññākkhandho nirujjhitthāti? āmantā.

(kha) yassa vā pana yattha saññākkhandho nirujjhittha tassa tattha vedanākkhandho uppajjitthāti? āmantā.

(gha) paccanīkapuggalo

170. (ka) yassa rūpakkhandho nuppajjittha tassa vedanākkhandho na nirujjhitthāti? natthi.

(kha) yassa vā pana vedanākkhandho na nirujjhittha tassa rūpakkhandho nuppajjitthāti? natthi.

171. (ka) yassa vedanākkhandho nuppajjittha tassa saññākkhandho na nirujjhitthāti? natthi.

(kha) yassa vā pana saññākkhandho na nirujjhittha tassa vedanākkhandho nuppajjitthāti? natthi.

(ṅa) paccanīkaokāso

172. yattha rūpakkhandho nuppajjittha ...pe0 ....

(ca) paccanīkapuggalokāsā

173. (ka) yassa yattha rūpakkhandho nuppajjittha tassa tattha vedanākkhandho na nirujjhitthāti?

arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho na nirujjhittha. suddhāvāsānaṁ tesaṁ tattha rūpakkhandho ca nuppajjittha vedanākkhandho ca na nirujjhittha.

(kha) yassa vā pana yattha vedanākkhandho na nirujjhittha tassa tattha rūpakkhandho nuppajjitthāti?

asaññasattānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho nuppajjittha. suddhāvāsānaṁ tesaṁ tattha vedanākkhandho ca na nirujjhittha rūpakkhandho ca nuppajjittha.

174. (ka) yassa yattha vedanākkhandho nuppajjittha tassa tattha saññākkhandho na nirujjhitthāti? āmantā.

(kha) yassa vā pana yattha saññākkhandho na nirujjhittha tassa tattha vedanākkhandho nuppajjitthāti? āmantā.

(3) anāgatavāro

(ka) anulomapuggalo

175. (ka) yassa rūpakkhandho uppajjissati tassa vedanākkhandho nirujjhissatīti? āmantā.

(kha) yassa vā pana vedanākkhandho nirujjhissati tassa rūpakkhandho uppajjissatīti?

pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ vedanākkhandho nirujjhissati, no ca tesaṁ rūpakkhandho uppajjissati. itaresaṁ tesaṁ vedanākkhandho ca nirujjhissati rūpakkhandho ca uppajjissati.

176. (ka) yassa vedanākkhandho uppajjissati tassa saññākkhandho nirujjhissatīti? āmantā.

(kha) yassa vā pana saññākkhandho nirujjhissati tassa vedanākkhandho uppajjissatīti?

pacchimabhavikānaṁ upapajjantānaṁ tesaṁ saññākkhandho nirujjhissati, no ca tesaṁ vedanākkhandho uppajjissati. itaresaṁ tesaṁ saññākkhandho ca nirujjhissati vedanākkhandho ca uppajjissati.

(kha) anulomaokāso

177. yattha rūpakkhandho uppajjissati ...pe0 ....

(ga) anulomapuggalokāsā

178. (ka) yassa yattha rūpakkhandho uppajjissati tassa tattha vedanākkhandho nirujjhissatīti?

asaññasattānaṁ tesaṁ tattha rūpakkhandho uppajjissati, no ca tesaṁ tattha vedanākkhandho nirujjhissati. pañcavokārānaṁ tesaṁ tattha rūpakkhandho ca uppajjissati vedanākkhandho ca nirujjhissati.

(kha) yassa vā pana yattha vedanākkhandho nirujjhissati tassa tattha rūpakkhandho uppajjissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho uppajjissati. itaresaṁ pañcavokārānaṁ tesaṁ tattha vedanākkhandho ca nirujjhissati rūpakkhandho ca uppajjissati.

179. (ka) yassa yattha vedanākkhandho uppajjissati tassa tattha saññākkhandho nirujjhissatīti? āmantā.

(kha) yassa vā pana yattha saññākkhandho nirujjhissati tassa tattha vedanākkhandho uppajjissatīti?

pacchimabhavikānaṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho uppajjissati. itaresaṁ catuvokārānaṁ pañcavokārānaṁ tesaṁ tattha saññākkhandho ca nirujjhissati vedanākkhandho ca uppajjissati.

(gha) paccanīkapuggalo

180. (ka) yassa rūpakkhandho nuppajjissati tassa vedanākkhandho na nirujjhissatīti?

pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ rūpakkhandho nuppajjissati, no ca tesaṁ vedanākkhandho na nirujjhissati. parinibbantānaṁ tesaṁ rūpakkhandho ca nuppajjissati vedanākkhandho ca na nirujjhissati.

(kha) yassa vā pana vedanākkhandho na nirujjhissati tassa rūpakkhandho nuppajjissatīti? āmantā.

181. (ka) yassa vedanākkhandho nuppajjissati tassa saññākkhandho na nirujjhissatīti?

pacchimabhavikānaṁ upapajjantānaṁ tesaṁ vedanākkhandho nuppajjissati, no ca tesaṁ saññākkhandho na nirujjhissati. parinibbantānaṁ tesaṁ vedanākkhandho ca nuppajjissati saññākkhandho ca na nirujjhissati.

(kha) yassa vā pana saññākkhandho na nirujjhissati tassa vedanākkhandho nuppajjissatīti? āmantā.

(ṅa) paccanīkaokāso

182. yattha rūpakkhandho nuppajjissati ...pe0 ....

(ca) paccanīkapuggalokāsā

183. (ka) yassa yattha rūpakkhandho nuppajjissati tassa tattha vedanākkhandho na nirujjhissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha rūpakkhandho nuppajjissati, no ca tesaṁ tattha vedanākkhandho na nirujjhissati. parinibbantānaṁ tesaṁ tattha rūpakkhandho ca nuppajjissati vedanākkhandho ca na nirujjhissati.

(kha) yassa vā pana yattha vedanākkhandho na nirujjhissati tassa tattha rūpakkhandho nuppajjissatīti?

asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho nuppajjissati. parinibbantānaṁ tesaṁ tattha vedanākkhandho ca na nirujjhissati rūpakkhandho ca nuppajjissati.

184. (ka) yassa yattha vedanākkhandho nuppajjissati tassa tattha saññākkhandho na nirujjhissatīti?

pacchimabhavikānaṁ upapajjantānaṁ tesaṁ tattha vedanākkhandho nuppajjissati, no ca tesaṁ tattha saññākkhandho na nirujjhissati. parinibbantānaṁ asaññasattānaṁ tesaṁ tattha vedanākkhandho ca nuppajjissati saññākkhandho ca na nirujjhissati.

(kha) yassa vā pana yattha saññākkhandho na nirujjhissati tassa tattha vedanākkhandho nuppajjissatīti? āmantā.

(4) paccuppannātītavāro

(ka) anulomapuggalo

185. (ka) yassa rūpakkhandho uppajjati tassa vadanākkhandho nirujjhitthāti? āmantā.

(kha) yassa vā pana vedanākkhandho nirujjhittha tassa rūpakkhandho uppajjatīti?

sabbesaṁ cavantānaṁ arūpaṁ upapajjantānaṁ tesaṁ vedanākkhandho nirujjhittha, no ca tesaṁ rūpakkhandho uppajjati. pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca nirujjhittha rūpakkhandho ca uppajjati ...pe0 ....

(yathā uppādavāre paccuppannātītaṁ vibhattaṁ tathā idha vibhajitabbaṁ).

(5) paccuppannānāgatavāro

(ka) anulomapuggalo

186. (ka) yassa rūpakkhandho uppajjati tassa vedanākkhandho nirujjhissatīti? āmantā.

(kha) yassa vā pana vedanākkhandho nirujjhissati tassa rūpakkhandho uppajjatīti?

sabbesaṁ cavantānaṁ arūpaṁ upapajjantānaṁ tesaṁ vedanākkhandho nirujjhissati, no ca tesaṁ rūpakkhandho uppajjati. pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca nirujjhissati rūpakkhandho ca uppajjati.

187. (ka) yassa vedanākkhandho uppajjati tassa saññākkhandho nirujjhissatīti? āmantā.

(kha) yassa vā pana saññākkhandho nirujjhissati tassa vedanākkhandho uppajjatīti?

sabbesaṁ cavantānaṁ asaññasattaṁ upapajjantānaṁ tesaṁ saññākkhandho nirujjhissati, no ca tesaṁ vedanākkhandho uppajjati. catuvokāraṁ pañcavokāraṁ upapajjantānaṁ tesaṁ saññākkhandho ca nirujjhissati vedanākkhandho ca uppajjati.

(kha) anulomaokāso

188. yattha rūpakkhandho uppajjati ...pe0 ....

(ga) anulomapuggalokāsā

189. (ka) yassa yattha rūpakkhandho uppajjati tassa tattha vedanākkhandho nirujjhissatīti?

asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho nirujjhissati. pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca nirujjhissati.

(kha) yassa vā pana yattha vedanākkhandho nirujjhissati tassa tattha rūpakkhandho uppajjatīti?

pañcavokārā cavantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho uppajjati. pañcavokāraṁ upapajjantānaṁ tesaṁ tattha vedanākkhandho ca nirujjhissati rūpakkhandho ca uppajjati.

190. (ka) yassa yattha vedanākkhandho uppajjati tassa tattha saññākkhandho nirujjhissatīti? āmantā.

(kha) yassa vā pana yattha saññākkhandho nirujjhissati tassa tattha vedanākkhandho uppajjatīti?

catuvokārā pañcavokārā cavantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho uppajjati. catuvokāraṁ pañcavokāraṁ upapajjantānaṁ tesaṁ tattha saññākkhandho ca nirujjhissati vedanākkhandho ca uppajjati.

(gha) paccanīkapuggalo

191. (ka) yassa rūpakkhandho nuppajjati tassa vedanākkhandho na nirujjhissatīti?

sabbesaṁ cavantānaṁ arūpaṁ upapajjantānaṁ tesaṁ rūpakkhandho nuppajjati, no ca tesaṁ vedanākkhandho na nirujjhissati. parinibbantānaṁ tesaṁ rūpakkhandho ca nuppajjati vedanākkhandho ca na nirujjhissati.

(kha) yassa vā pana vedanākkhandho na nirujjhissati tassa rūpakkhandho nuppajjatīti? āmantā.

192. (ka) yassa vedanākkhandho nuppajjati tassa saññākkhandho na nirujjhissatīti?

sabbesaṁ cavantānaṁ asaññasattaṁ upapajjantānaṁ tesaṁ vedanākkhandho nuppajjati, no ca tesaṁ saññākkhandho na nirujjhissati. parinibbantānaṁ tesaṁ vedanākkhandho ca nuppajjati saññākkhandho ca na nirujjhissati.

(kha) yassa vā pana saññākkhandho na nirujjhissati tassa vedanākkhandho nuppajjatīti? āmantā.

(ṅa) paccanīkaokāso

193. yattha rūpakkhandho nuppajjati ...pe0 ....

(ca) paccanīkapuggalokāsā

194. (ka) yassa yattha rūpakkhandho nuppajjati tassa tattha vedanākkhandho na nirujjhissatīti?

pañcavokārā cavantānaṁ arūpānaṁ tesaṁ tattha rūpakkhandho nuppajjati, no ca tesaṁ tattha vedanākkhandho na nirujjhissati. parinibbantānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca na nirujjhissati.

(kha) yassa vā pana yattha vedanākkhandho na nirujjhissati tassa tattha rūpakkhandho nuppajjatīti?

asaññasattaṁ upapajjantānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho nuppajjati. parinibbantānaṁ asaññasattā cavantānaṁ tesaṁ tattha vedanākkhandho ca na nirujjhissati rūpakkhandho ca nuppajjati.

195. (ka) yassa yattha vedanākkhandho nuppajjati tassa tattha saññākkhandho na nirujjhissatīti?

catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho na nirujjhissati. parinibbantānaṁ asaññasattānaṁ tesaṁ tattha vedanākkhandho ca nuppajjati saññākkhandho ca na nirujjhissati.

(kha) yassa vā pana yattha saññākkhandho na nirujjhissati tassa tattha vedanākkhandho nuppajjatīti? āmantā.

(6) atītānāgatavāro

(ka) anulomapuggalo

196. (ka) yassa rūpakkhandho uppajjittha tassa vedanākkhandho nirujjhissatīti?

parinibbantānaṁ tesaṁ rūpakkhandho uppajjittha, no ca tesaṁ vedanākkhandho nirujjhissati. itaresaṁ tesaṁ rūpakkhandho ca uppajjittha vedanākkhandho ca nirujjhissati.

(kha) yassa vā pana vedanākkhandho nirujjhissati tassa rūpakkhandho uppajjitthāti? āmantā.

197. (ka) yassa vedanākkhandho uppajjittha tassa saññākkhandho nirujjhissatīti?

parinibbantānaṁ tesaṁ vedanākkhandho uppajjittha, no ca tesaṁ saññākkhandho nirujjhissati. itaresaṁ tesaṁ vedanākkhandho ca uppajjittha saññākkhandho ca nirujjhissati.

(kha) yassa vā pana saññākkhandho nirujjhissati tassa vedanākkhandho uppajjitthāti? āmantā.

(kha) anulomaokāso

198. yattha rūpakkhandho uppajjittha ...pe0 ....

(ga) anulomapuggalokāsā

199. (ka) yassa yattha rūpakkhandho uppajjittha tassa tattha vedanākkhandho nirujjhissatīti?

pañcavokāre parinibbantānaṁ asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho nirujjhissati. itaresaṁ pañcavokārānaṁ tesaṁ tattha rūpakkhandho ca uppajjittha vedanākkhandho ca nirujjhissati.

(kha) yassa vā pana yattha vedanākkhandho nirujjhissati tassa tattha rūpakkhandho uppajjitthāti?

suddhāvāsaṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho uppajjittha. itaresaṁ pañcavokārānaṁ tesaṁ tattha vedanākkhandho ca nirujjhissati rūpakkhandho ca uppajjittha.

200. (ka) yassa yattha vedanākkhandho uppajjittha tassa tattha saññākkhandho nirujjhissatīti?

parinibbantānaṁ tesaṁ tattha vedanākkhandho uppajjittha, no ca tesaṁ tattha saññākkhandho nirujjhissati. itaresaṁ catuvokārānaṁ pañcavokārānaṁ tesaṁ tattha vedanākkhandho ca uppajjittha saññākkhandho ca nirujjhissati.

(kha) yassa vā pana yattha saññākkhandho nirujjhissati tassa tattha vedanākkhandho uppajjitthāti?

suddhāvāsaṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho uppajjittha. itaresaṁ catuvokārānaṁ pañcavokārānaṁ tesaṁ tattha saññākkhandho ca nirujjhissati vedanākkhandho ca uppajjittha.

(gha) paccanīkapuggalo

201. (ka) yassa rūpakkhandho nuppajjittha tassa vedanākkhandho na nirujjhissatīti? natthi.

(kha) yassa vā pana vedanākkhandho na nirujjhissati tassa rūpakkhandho nuppajjitthāti? uppajjittha.

202. (ka) yassa vedanākkhandho nuppajjittha tassa saññākkhandho na nirujjhissatīti? natthi.

(kha) yassa vā pana saññākkhandho na nirujjhissati tassa vedanākkhandho nuppajjitthāti? uppajjittha.

(ṅa) paccanīkaokāso

203. yattha rūpakkhandho nuppajjittha ...pe0 ....

(ca) paccanīkapuggalokāsā

204. (ka) yassa yattha rūpakkhandho nuppajjittha tassa tattha vedanākkhandho na nirujjhissatīti?

suddhāvāsaṁ upapajjantānaṁ arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho na nirujjhissati. suddhāvāse parinibbantānaṁ arūpe parinibbantānaṁ tesaṁ tattha rūpakkhandho ca nuppajjittha vedanākkhandho ca na nirujjhissati.

(kha) yassa vā pana yattha vedanākkhandho na nirujjhissati tassa tattha rūpakkhandho nuppajjitthāti?

pañcavokāre parinibbantānaṁ asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho nuppajjittha. suddhāvāse parinibbantānaṁ arūpe parinibbantānaṁ tesaṁ tattha vedanākkhandho ca na nirujjhissati rūpakkhandho ca nuppajjittha.

205. (ka) yassa yattha vedanākkhandho nuppajjittha tassa tattha saññākkhandho na nirujjhissatīti?

suddhāvāsaṁ upapajjantānaṁ tesaṁ tattha vedanākkhandho nuppajjittha, no ca tesaṁ tattha saññākkhandho na nirujjhissati. suddhāvāse parinibbantānaṁ asaññasattānaṁ tesaṁ tattha vedanākkhandho ca nuppajjittha saññākkhandho ca na nirujjhissati.

(kha) yassa vā pana yattha saññākkhandho na nirujjhissati tassa tattha vedanākkhandho nuppajjitthāti?

parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho nuppajjittha. suddhāvāse parinibbantānaṁ asaññasattānaṁ tesaṁ tattha saññākkhandho ca na nirujjhissati vedanākkhandho ca nuppajjittha.

uppādanirodhavāro.

pavattivāro niṭṭhito.

3. pariññāvāro

1. paccuppannavāro

206. (ka) yo rūpakkhandhaṁ parijānāti so vedanākkhandhaṁ parijānātīti? āmantā.

(kha) yo vā pana vedanākkhandhaṁ parijānāti so rūpakkhandhaṁ parijānātīti? āmantā.

(ka) yo rūpakkhandhaṁ na parijānāti so vedanākkhandhaṁ na parijānātīti? āmantā.

(kha) yo vā pana vedanākkhandhaṁ na parijānāti so rūpakkhandhaṁ na parijānātīti? āmantā.

2. atītavāro

207. (ka) yo rūpakkhandhaṁ parijānittha so vedanākkhandhaṁ parijānitthāti? āmantā.

(kha) yo vā pana vedanākkhandhaṁ parijānittha so rūpakkhandhaṁ parijānitthāti? āmantā.

(ka) yo rūpakkhandhaṁ na parijānittha so vedanākkhandhaṁ na parijānitthāti? āmantā.

(kha) yo vā pana vedanākkhandhaṁ na parijānittha so rūpakkhandhaṁ na parijānitthāti? āmantā.

3. anāgatavāro

208. (ka) yo rūpakkhandhaṁ parijānissati so vedanākkhandhaṁ parijānissatīti? āmantā.

(kha) yo vā pana vedanākkhandhaṁ parijānissati so rūpakkhandhaṁ parijānissatīti? āmantā.

(ka) yo rūpakkhandhaṁ na parijānissati so vedanākkhandhaṁ na parijānissatīti? āmantā.

(kha) yo vā pana vedanākkhandhaṁ na parijānissati so rūpakkhandhaṁ na parijānissatīti? āmantā.

4. paccuppannātītavāro

209. (ka) yo rūpakkhandhaṁ parijānāti so vedanākkhandhaṁ parijānitthāti? no.

(kha) yo vā pana vedanākkhandhaṁ parijānittha so rūpakkhandhaṁ parijānātīti? no.

(ka) yo rūpakkhandhaṁ na parijānāti so vedanākkhandhaṁ na parijānitthāti?

arahā rūpakkhandhaṁ na parijānāti, no ca vedanākkhandhaṁ na parijānittha. aggamaggasamaṅgiñca arahantañca ṭhapetvā avasesā puggalā rūpakkhandhañca na parijānanti vedanākkhandhañca na parijānittha.

(kha) yo vā pana vedanākkhandhaṁ na parijānittha so rūpakkhandhaṁ na parijānātīti?

aggamaggasamaṅgī vedanākkhandhaṁ na parijānittha, no ca rūpakkhandhaṁ na parijānāti. aggamaggasamaṅgiñca arahantañca ṭhapetvā avasesā puggalā vedanākkhandhañca na parijānittha rūpakkhandhañca na parijānanti.

5. paccuppannānāgatavāro

210. (ka) yo rūpakkhandhaṁ parijānāti so vedanākkhandhaṁ parijānissatīti? no.

(kha) yo vā pana vedanākkhandhaṁ parijānissati so rūpakkhandhaṁ parijānātīti? no.

(ka) yo rūpakkhandhaṁ na parijānāti so vedanākkhandhaṁ na parijānissatīti?

ye maggaṁ paṭilabhissanti te rūpakkhandhaṁ na parijānanti, no ca vedanākkhandhaṁ na parijānissanti. arahā ye ca puthujjanā maggaṁ na paṭilabhissanti te rūpakkhandhañca na parijānanti vedanākkhandhañca na parijānissanti.

(kha) yo vā pana vedanākkhandhaṁ na parijānissati so rūpakkhandhaṁ na parijānātīti?

aggamaggasamaṅgī vedanākkhandhaṁ na parijānissati, no ca rūpakkhandhaṁ na parijānāti. arahā ye ca puthujjanā maggaṁ na paṭilabhissanti te vedanākkhandhañca na parijānissanti rūpakkhandhañca na parijānanti.

6. atītānāgatavāro

211. (ka) yo rūpakkhandhaṁ parijānittha so vedanākkhandhaṁ parijānissatīti? no.

(kha) yo vā pana vedanākkhandhaṁ parijānissati so rūpakkhandhaṁ parijānitthāti? no.

(ka) yo rūpakkhandhaṁ na parijānittha so vedanākkhandhaṁ na parijānissatīti?

ye maggaṁ paṭilabhissanti te rūpakkhandhaṁ na parijānittha, no ca vedanākkhandhaṁ na parijānissanti. aggamaggasamaṅgī ye ca puthujjanā maggaṁ na paṭilabhissanti te rūpakkhandhañca na parijānittha vedanākkhandhañca na parijānissanti.

(kha) yo vā pana vedanākkhandhaṁ na parijānissati so rūpakkhandhaṁ na parijānitthāti?

arahā vedanākkhandhaṁ na parijānissati, no ca rūpakkhandhaṁ na parijānittha. aggamaggasamaṅgī ye ca puthujjanā maggaṁ na paṭilabhissanti te vedanākkhandhañca na parijānissanti rūpakkhandhañca na parijānittha.

pariññāvāro.

khandhayamakapāḷi niṭṭhitā.

.. namo tassa bhagavato arahato sammāsambuddhassa..

3. āyatanayamakaṁ

1. paṇṇattivāro

(ka) uddeso

1. dvādasāyatanāni -- cakkhāyatanaṁ, sotāyatanaṁ ghānāyatanaṁ, jivhāyatanaṁ, kāyāyatanaṁ, rūpāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ, manāyatanaṁ, dhammāyatanaṁ.

1. padasodhanavāro

(ka) anulomaṁ

2. (ka) cakkhu cakkhāyatanaṁ?

(kha) cakkhāyatanaṁ cakkhu?

(ka) sotaṁ sotāyatanaṁ?

(kha) sotāyatanaṁ sotaṁ?

(ka) ghānaṁ ghānāyatanaṁ?

(kha) ghānāyatanaṁ ghānaṁ?

(ka) jivhā jivhāyatanaṁ?

(kha) jivhāyatanaṁ jivhā?

(ka) kāyo kāyāyatanaṁ?

(kha) kāyāyatanaṁ kāyo?

(ka) rūpaṁ rūpāyatanaṁ?

(kha) rūpāyatanaṁ rūpaṁ?

(ka) saddo saddāyatanaṁ?

(kha) saddāyatanaṁ saddo?

(ka) gandho gandhāyatanaṁ?

(kha) gandhāyatanaṁ gandho?

(ka) raso rasāyatanaṁ?

(kha) rasāyatanaṁ raso?

(ka) phoṭṭhabbo phoṭṭhabbāyatanaṁ?

(kha) phoṭṭhabbāyatanaṁ phoṭṭhabbo?

(ka) mano manāyatanaṁ?

(kha) manāyatanaṁ mano?

(ka) dhammo dhammāyatanaṁ?

(kha) dhammāyatanaṁ dhammo?

(kha) paccanīkaṁ

3. (ka) na cakkhu na cakkhāyatanaṁ?

(kha) na cakkhāyatanaṁ na cakkhu?

(ka) na sotaṁ na sotāyatanaṁ?

(kha) na sotāyatanaṁ na sotaṁ?

(ka) na ghānaṁ na ghānāyatanaṁ?

(kha) na ghānāyatanaṁ na ghānaṁ?

(ka) na jivhā na jivhāyatanaṁ?

(kha) na jivhāyatanaṁ na jivhā?

(ka) na kāyo na kāyāyatanaṁ?

(kha) na kāyāyatanaṁ na kāyo?

(ka) na rūpaṁ na rūpāyatanaṁ?

(kha) na rūpāyatanaṁ na rūpaṁ?

(ka) na saddo na saddāyatanaṁ?

(kha) na saddāyatanaṁ na saddo?

(ka) na gandho na gandhāyatanaṁ?

(kha) na gandhāyatanaṁ na gandho?

(ka) na raso na rasāyatanaṁ?

(kha) na rasāyatanaṁ na raso?

(ka) na phoṭṭhabbo na phoṭṭhabbāyatanaṁ?

(kha) na phoṭṭhabbāyatanaṁ na phoṭṭhabbo?

(ka) na mano na manāyatanaṁ?

(kha) na manāyatanaṁ na mano?

(ka) na dhammo na dhammāyatanaṁ?

(kha) na dhammāyatanaṁ na dhammo?

2. padasodhanamūlacakkavāro

(ka) anulomaṁ

4. (ka) cakkhu cakkhāyatanaṁ?

(kha) āyatanā sotāyatanaṁ?

(ka) cakkhu cakkhāyatanaṁ?

(kha) āyatanā ghānāyatanaṁ?

(ka) cakkhu cakkhāyatanaṁ?

(kha) āyatanā jivhāyatanaṁ? ...pe0 ...

(ka) cakkhu cakkhāyatanaṁ?

(kha) āyatanā dhammāyatanaṁ?

(ka) sotaṁ sotāyatanaṁ?

(kha) āyatanā cakkhāyatanaṁ?

(ka) sotaṁ sotāyatanaṁ?

(kha) āyatanā ghānāyatanaṁ? ...pe0 ...

(ka) sotaṁ sotāyatanaṁ?

(kha) āyatanā dhammāyatanaṁ?

(ka) ghānaṁ ghānāyatanaṁ?

(kha) āyatanā cakkhāyatanaṁ? ...pe0 ...

(ka) ghānaṁ ghānāyatanaṁ?

(kha) āyatanā dhammāyatanaṁ? ...pe0 ...

(ka) dhammo dhammāyatanaṁ?

(kha) āyatanā cakkhāyatanaṁ?

(ka) dhammo dhammāyatanaṁ?

(kha) āyatanā sotāyatanaṁ? ...pe0 ...

(ka) dhammo dhammāyatanaṁ?

(kha) āyatanā manāyatanaṁ?

(cakkaṁ bandhitabbaṁ)

(kha) paccanīkaṁ

5. (ka) na cakkhu na cakkhāyatanaṁ?

(kha) nāyatanā na sotāyatanaṁ?

(ka) na cakkhu na cakkhāyatanaṁ?

(kha) nāyatanā na ghānāyatanaṁ? ...pe0 ...

(ka) na cakkhu na cakkhāyatanaṁ?

(kha) nāyatanā na dhammāyatanaṁ?

(ka) na sotaṁ na sotāyatanaṁ?

(kha) nāyatanā na cakkhāyatanaṁ? ...pe0 ...

(ka) na sotaṁ na sotāyatanaṁ?

(kha) nāyatanā na dhammāyatanaṁ?

(ka) na ghānaṁ na ghānāyatanaṁ?

(kha) nāyatanā na cakkhāyatanaṁ? ...pe0 ...

(ka) na ghānaṁ na ghānāyatanaṁ?

(kha) nāyatanā na dhammāyatanaṁ? ...pe0 ...

(ka) na dhammo na dhammāyatanaṁ?

(kha) nāyatanā na cakkhāyatanaṁ?

(ka) na dhammo na dhammāyatanaṁ?

(kha) nāyatanā na sotāyatanaṁ? ...pe0 ...

(ka) na dhammo na dhammāyatanaṁ?

(kha) nāyatanā na manāyatanaṁ?

(cakkaṁ bandhitabbaṁ)

3. suddhāyatanavāro

(ka) anulomaṁ

6. (ka) cakkhu āyatanaṁ?

(kha) āyatanā cakkhu?

(ka) sotaṁ āyatanaṁ?

(kha) āyatanā sotaṁ?

(ka) ghānaṁ āyatanaṁ?

(kha) āyatanā ghānaṁ?

(ka) jivhā āyatanaṁ?

(kha) āyatanā jivhā?

(ka) kāyo āyatanaṁ?

(kha) āyatanā kāyo?

(ka) rūpaṁ āyatanaṁ?

(kha) āyatanā rūpaṁ?

(ka) saddo āyatanaṁ?

(kha) āyatanā saddo?

(ka) gandho āyatanaṁ?

(kha) āyatanā gandho?

(ka) raso āyatanaṁ?

(kha) āyatanā raso?

(ka) phoṭṭhabbo āyatanaṁ?

(kha) āyatanā phoṭṭhabbo?

(ka) mano āyatanaṁ?

(kha) āyatanā mano?

(ka) dhammo āyatanaṁ?

(kha) āyatanā dhammo?

(kha) paccanīkaṁ

7. (ka) na cakkhu nāyatanaṁ?

(kha) nāyatanā na cakkhu?

(ka) na sotaṁ nāyatanaṁ?

(kha) nāyatanā na sotaṁ?

(ka) na ghānaṁ nāyatanaṁ?

(kha) nāyatanā na ghānaṁ?

(ka) na jivhā nāyatanaṁ?

(kha) nāyatanā na jivhā?

(ka) na kāyo nāyatanaṁ?

(kha) nāyatanā na kāyo?

(ka) na rūpaṁ nāyatanaṁ?

(kha) nāyatanā na rūpaṁ?

(ka) na saddo nāyatanaṁ?

(kha) nāyatanā na saddo?

(ka) na gandho nāyatanaṁ?

(kha) nāyatanā na gandho?

(ka) na raso nāyatanaṁ?

(kha) nāyatanā na raso?

(ka) na phoṭṭhabbo nāyatanaṁ?

(kha) nāyatanā na phoṭṭhabbo?

(ka) na mano nāyatanaṁ?

(kha) nāyatanā na mano?

(ka) na dhammo nāyatanaṁ?

(kha) nāyatanā na dhammo?

4. suddhāyatanamūlacakkavāro

(ka) anulomaṁ

8. (ka) cakkhu āyatanaṁ?

(kha) āyatanā sotaṁ? ...pe0 ...

(ka) cakkhu āyatanaṁ?

(kha) āyatanā dhammo?

(ka) sotaṁ āyatanaṁ?

(kha) āyatanā cakkhu? ...pe0 ...

(ka) sotaṁ āyatanaṁ?

(kha) āyatanā dhammo?

(ka) ghānaṁ āyatanaṁ?

(kha) āyatanā cakkhu? ...pe0 ...

(ka) ghānaṁ āyatanaṁ?

(kha) āyatanā dhammo? ...pe0 ...

(ka) dhammo āyatanaṁ?

(kha) āyatanā cakkhu?

(ka) dhammo āyatanaṁ?

(kha) āyatanā sotaṁ? ...pe0 ...

(ka) dhammo āyatanaṁ?

(kha) āyatanā mano?

(cakkaṁ bandhitabbaṁ)

(kha) paccanīkaṁ

9. (ka) na cakkhu nāyatanaṁ?

(kha) nāyatanā na sotaṁ?

(ka) na cakkhu nāyatanaṁ?

(kha) nāyatanā na ghānaṁ? ...pe0 ...

(ka) na cakkhu nāyatanaṁ?

(kha) nāyatanā na dhammo?

(ka) na sotaṁ nāyatanaṁ?

(kha) nāyatanā na cakkhu? ...pe0 ...

(ka) na sotaṁ nāyatanaṁ?

(kha) nāyatanā na dhammo?

(ka) na ghānaṁ nāyatanaṁ?

(kha) nāyatanā na cakkhu? ...pe0 ...

(ka) na ghānaṁ nāyatanaṁ?

(kha) nāyatanā na dhammo? ...pe0 ...

(ka) na dhammo nāyatanaṁ?

(kha) nāyatanā na cakkhu?

(ka) na dhammo nāyatanaṁ?

(kha) nāyatanā na sotaṁ? ...pe0 ...

(ka) na dhammo nāyatanaṁ?

(kha) nāyatanā na mano?

(cakkaṁ bandhitabbaṁ)

paṇṇattiuddesavāro.

(kha) niddeso

1. paṇṇattivāraniddesa

1. padasodhanavāro

(ka) anulomaṁ

10. (ka) cakkhu cakkhāyatananti?

dibbacakkhu paññācakkhu cakkhu, na cakkhāyatanaṁ. cakkhāyatanaṁ cakkhu ceva cakkhāyatanañca.

(kha) cakkhāyatanaṁ cakkhūti? āmantā.

(ka) sotaṁ sotāyatananti?

dibbasotaṁ taṇhāsotaṁ sotaṁ, na sotāyatanaṁ. sotāyatanaṁ sotañceva sotāyatanañca.

(kha) sotāyatanaṁ sotanti? āmantā.

(ka) ghānaṁ ghānāyatananti? āmantā.

(kha) ghānāyatanaṁ ghānanti? āmantā.

(ka) jivhā jivhāyatananti? āmantā.

(kha) jivhāyatanaṁ jivhāti? āmantā.

(ka) kāyo kāyāyatananti?

kāyāyatanaṁ ṭhapetvā avaseso kāyo, na kāyāyatanaṁ. kāyāyatanaṁ kāyo ceva kāyāyatanañca.

(kha) kāyāyatanaṁ kāyoti? āmantā.

(ka) rūpaṁ rūpāyatananti?

rūpāyatanaṁ ṭhapetvā avasesaṁ rūpaṁ, na rūpāyatanaṁ. rūpāyatanaṁ rūpañceva rūpāyatanañca.

(kha) rūpāyatanaṁ rūpanti? āmantā.

(ka) saddo saddāyatananti? āmantā.

(kha) saddāyatanaṁ saddoti? āmantā.

(ka) gandho gandhāyatananti?

sīlagandho samādhigandho paññāgandho gandho, na gandhāyatanaṁ. gandhāyatanaṁ gandho ceva gandhāyatanañca.

(kha) gandhāyatanaṁ gandhoti? āmantā.

(ka) raso rasāyatananti?

attharaso dhammaraso vimuttiraso raso, na rasāyatanaṁ. rasāyatanaṁ raso ceva rasāyatanañca.

(kha) rasāyatanaṁ rasoti? āmantā.

(ka) phoṭṭhabbo phoṭṭhabbāyatananti? āmantā.

(kha) phoṭṭhabbāyatanaṁ phoṭṭhabboti? āmantā.

(ka) mano manāyatananti? āmantā.

(kha) manāyatanaṁ manoti? āmantā.

(ka) dhammo dhammāyatananti?

dhammāyatanaṁ ṭhapetvā avaseso dhammo, na dhammāyatanaṁ. dhammāyatanaṁ dhammo ceva dhammāyatanañca.

(kha) dhammāyatanaṁ dhammoti? āmantā.

(kha) paccanīkaṁ

11. (ka) na cakkhu na cakkhāyatananti? āmantā.

(kha) na cakkhāyatanaṁ na cakkhūti?

dibbacakkhu paññācakkhu na cakkhāyatanaṁ, cakkhu. cakkhuñca cakkhāyatanañca ṭhapetvā avasesaṁ {avasesā (syā0 pī0)} na ceva cakkhu na ca cakkhāyatanaṁ.

(ka) na sotaṁ na sotāyatananti? āmantā.

(kha) na sotāyatanaṁ na sotanti?

dibbasotaṁ taṇhāsotaṁ na sotāyatanaṁ, sotaṁ. sotañca sotāyatanañca ṭhapetvā avasesaṁ na ceva sotaṁ na ca sotāyatanaṁ.

(ka) na ghānaṁ na ghānāyatananti? āmantā.

(kha) na ghānāyatanaṁ na ghānanti? āmantā.

(ka) na jivhā na jivhāyatananti? āmantā.

(kha) na jivhāyatanaṁ na jivhāti? āmantā.

(ka) na kāyo na kāyāyatananti? āmantā.

(kha) na kāyāyatanaṁ na kāyoti?

kāyāyatanaṁ ṭhapetvā avaseso na kāyāyatanaṁ, kāyo. kāyañca kāyāyatanañca ṭhapetvā avasesaṁ {avaseso (syā0)} na ceva kāyo na ca kāyāyatanaṁ.

(ka) na rūpaṁ na rūpāyatananti? āmantā.

(kha) na rūpāyatanaṁ na rūpanti?

rūpāyatanaṁ ṭhapetvā avasesaṁ na rūpāyatanaṁ, rūpaṁ. rūpañca rūpāyatanañca ṭhapetvā avasesaṁ na ceva rūpaṁ na ca rūpāyatanaṁ.

(ka) na saddo na saddāyatananti? āmantā.

(kha) na saddāyatanaṁ na saddoti? āmantā.

(ka) na gandho na gandhāyatananti? āmantā.

(kha) na gandhāyatanaṁ na gandhoti?

sīlagandho samādhigandho paññāgandho na gandhāyatanaṁ, gandho. gandhañca gandhāyatanañca ṭhapetvā avasesaṁ {avasesā (syā0)} na ceva gandho na ca gandhāyatanaṁ.

(ka) na raso na rasāyatananti? āmantā.

(kha) na rasāyatanaṁ na rasoti?

attharaso dhammaraso vimuttiraso na rasāyatanaṁ, raso. rasañca rasāyatanañca ṭhapetvā avasesaṁ na ceva raso na ca rasāyatanaṁ.

(ka) na phoṭṭhabbo na phoṭṭhabbāyatananti? āmantā.

(kha) na phoṭṭhabbāyatanaṁ na phoṭṭhabboti? āmantā.

(ka) na mano na manāyatananti? āmantā.

(kha) na manāyatanaṁ na manoti? āmantā.

(ka) na dhammo na dhammāyatananti? āmantā.

(kha) na dhammāyatanaṁ na dhammoti?

dhammāyatanaṁ ṭhapetvā avaseso na dhammāyatanaṁ, dhammo. dhammañca dhammāyatanañca ṭhapetvā avasesaṁ na ceva dhammo na ca dhammāyatanaṁ.

2. padasodhanamūlacakkavāro

(ka) anulomaṁ

12. (ka) cakkhu cakkhāyatananti?

dibbacakkhu paññācakkhu cakkhu, na cakkhāyatanaṁ. cakkhāyatanaṁ cakkhu ceva cakkhāyatanañca ...pe0 ....

(kha) āyatanā sotāyatananti?

sotāyatanaṁ āyatanañceva sotāyatanañca. avasesā āyatanā na sotāyatanaṁ.

cakkhu cakkhāyatananti?

dibbacakkhu paññācakkhu cakkhu, na cakkhāyatanaṁ. cakkhāyatanaṁ cakkhu ceva cakkhāyatanañca ...pe0 ....

āyatanā ghānāyatananti ...pe0 ... āyatanā dhammāyatananti?

dhammāyatanaṁ āyatanañceva dhammāyatanañca. avasesā āyatanā na dhammāyatanaṁ.

sotaṁ sotāyatananti? ...pe0 ... avasesā āyatanā na dhammāyatanaṁ ...pe0 ....

dhammo dhammāyatananti?

dhammāyatanaṁ ṭhapetvā avaseso dhammo, na dhammāyatanaṁ. dhammāyatanaṁ dhammo ceva dhammāyatanañca ...pe0 ....

āyatanā cakkhāyatananti?

cakkhāyatanaṁ āyatanañceva cakkhāyatanañca. avasesā āyatanā na cakkhāyatanaṁ.

dhammo dhammāyatananti?

dhammāyatanaṁ ṭhapetvā avaseso dhammo, na dhammāyatanaṁ. dhammāyatanaṁ dhammo ceva dhammāyatanañca.

āyatanā sotāyatananti ...pe0 ... āyatanā manāyatananti?

manāyatanaṁ āyatanañceva manāyatanañca. avasesā āyatanā na manāyatanaṁ.

(ekekapadamūlakaṁ cakkaṁ bandhitabbaṁ asammohantena).

(kha) paccanīkaṁ

13. (ka) na cakkhu na cakkhāyatananti? āmantā.

(kha) nāyatanā na sotāyananti? āmantā.

(ka) na cakkhu na cakkhāyatananti? āmantā.

(kha) nāyatanā na ghānāyatananti? āmantā ....pe0 ....

nāyatanā na dhammāyatananti? āmantā.

na sotaṁ na sotāyatananti? āmantā.

nāyatanā na cakkhāyatanaṁ ...pe0 ... nāyatanā na dhammāyatananti? āmantā.

na ghānaṁ na ghānāyatanaṁ ...pe0 ... nāyatanā na dhammāyatananti?

āmantā ....pe0 ....

(ka) na dhammo na dhammāyatananti? āmantā.

(kha) nāyatanā na cakkhāyatananti? āmantā.

na dhammo na dhammāyatananti? āmantā.

nāyatanā na sotāyatanaṁ ...pe0 ... nāyatanā na manāyatananti? āmantā.

(cakkaṁ bandhantena sabbattha āmantāti kātabbaṁ).

3. suddhāyatanavāro

(ka) anulomaṁ

14. (ka) cakkhu āyatananti? āmantā.

(kha) āyatanā cakkhāyatananti?

cakkhāyatanaṁ āyatanañceva cakkhāyatanañca. avasesā āyatanā na cakkhāyatanaṁ.

sotaṁ āyatananti?

āmantā ....pe0 ... ghānaṁ ... jivhā ... kāyo ... rūpaṁ ... saddo ... gandho ... raso ... phoṭṭhabbo ... mano ... dhammo āyatananti?

āmantā.

āyatanā dhammāyatananti?

dhammāyatanaṁ āyatanañceva dhammāyatanañca. avasesā āyatanā na dhammāyatanaṁ.

(kha) paccanīkaṁ

15. (ka) na cakkhu nāyatananti?

cakkhuṁ ṭhapetvā avasesā āyatanā na cakkhu, āyatanā. cakkhuñca āyatanañca ṭhapetvā avasesā na ceva cakkhu na ca āyatanā.

(kha) nāyatanā na cakkhāyatananti? āmantā.

na sotaṁ nāyatananti?

sotaṁ ṭhapetvā ...pe0 ... ghānaṁ ṭhapetvā ...pe0 ... jivhaṁ ṭhapetvā ...pe0 ... na ca āyatanā.

nāyatanā na jivhāyatananti? āmantā.

(ka) na kāyo nāyatananti? āmantā.

(kha) nāyatanā na kāyāyatananti? āmantā.

na rūpaṁ nāyatananti?

rūpaṁ ṭhapetvā ...pe0 ... saddaṁ ṭhapetvā ...pe0 ... gandhaṁ ṭhapetvā ...pe0 ... rasaṁ ṭhapetvā ...pe0 ... phoṭṭhabbaṁ ṭhapetvā ...pe0 ... na ca āyatanā. nāyatanā na phoṭṭhabbāyatananti? āmantā.

(ka) na mano nāyatananti?

manaṁ ṭhapetvā avasesā āyatanā na mano, āyatanā. manañca āyatanañca ṭhapetvā avasesā na ceva mano na ca āyatanā.

(kha) nāyatanā na manāyatananti? āmantā.

(ka) na dhammo nāyatananti? āmantā.

(kha) nāyatanā na dhammāyatananti? āmantā.

4. suddhāyatanamūlacakkavāro

(ka) anulomaṁ

16. (ka) cakkhu āyatananti? āmantā.

(kha) āyatanā sotāyatananti?

sotāyatanaṁ āyatanañceva sotāyatanañca. avasesā āyatanā na sotāyatanaṁ.

cakkhu āyatananti? āmantā.

āyatanā ghānāyatanaṁ ...pe0 ... āyatanā dhammāyatananti?

dhammāyatanaṁ āyatanañceva dhammāyatanañca. avasesā āyatanā na dhammāyatanaṁ.

sotaṁ āyatananti? āmantā.

āyatanā cakkhāyatananti? ...pe0 ... na cakkhāyatanaṁ ...pe0 .... āyatanā dhammāyatananti? ...pe0 ... na dhammāyatanaṁ.

ghānaṁ āyatananti? āmantā.

āyatanā cakkhāyatananti? ...pe0 ... āyatanā dhammāyatananti? ...pe0 ... na dhammāyatanaṁ ...pe0 ....

dhammo āyatananti? āmantā.

āyatanā cakkhāyatanaṁ ...pe0 ... āyatanā manāyatananti?

manāyatanaṁ āyatanañceva manāyatanañca. avasesā āyatanā na manāyatanaṁ.

(cakkaṁ bandhitabbaṁ)

(kha) paccanīkaṁ

17. (ka) na cakkhu nāyatananti?

cakkhuṁ ṭhapetvā avasesā āyatanā na cakkhu, āyatanā. cakkhuñca āyatanañca ṭhapetvā avasesā na ceva cakkhu na ca āyatanā.

(kha) nāyatanā na sotāyatananti? āmantā.

na cakkhu nāyatananti?

cakkhuṁ ṭhapetvā avasesā āyatanā na cakkhu, āyatanā. cakkhuñca āyatanañca ṭhapetvā avasesā na ceva cakkhu na ca āyatanā ....

nāyatanā na ghānāyatanaṁ ...pe0 ... nāyatanā na dhammāyatananti?

āmantā.

na sotaṁ nāyatananti?

sotaṁ ṭhapetvā ...pe0 ... ghānaṁ ṭhapetvā ...pe0 ... jivhaṁ ṭhapetvā ...pe0 ... na ca āyatanā. nāyatanā na dhammāyatananti? āmantā.

na kāyo nāyatananti? āmantā.

nāyatanā na cakkhāyatananti? āmantā ....pe0 .... nāyatanā na dhammāyatananti? āmantā ....pe0 ....

(ka) na dhammo nāyatananti? āmantā.

(kha) nāyatanā na cakkhāyatananti? āmantā.

(ka) na dhammo nāyatananti? āmantā.

(kha) nāyatanā na sotāyatananti? āmantā ....pe0 ....

nāyatanā na manāyatananti? āmantā.

(cakkaṁ bandhitabbaṁ)

paṇṇattiniddesavāro.

2. pavattivāro 1. uppādavāro

(1) paccuppannavāro

(ka) anulomapuggalo

18. (ka) yassa cakkhāyatanaṁ uppajjati tassa sotāyatanaṁ uppajjatīti?

sacakkhukānaṁ asotakānaṁ upapajjantānaṁ tesaṁ cakkhāyatanaṁ uppajjati, no ca tesaṁ sotāyatanaṁ uppajjati. sacakkhukānaṁ sasotakānaṁ upapajjantānaṁ tesaṁ cakkhāyatanañca uppajjati sotāyatanañca uppajjati.

(kha) yassa vā pana sotāyatanaṁ uppajjati tassa cakkhāyatanaṁ uppajjatīti?

sasotakānaṁ acakkhukānaṁ upapajjantānaṁ tesaṁ sotāyatanaṁ uppajjati, no ca tesaṁ cakkhāyatanaṁ uppajjati. sasotakānaṁ sacakkhukānaṁ upapajjantānaṁ tesaṁ sotāyatanañca uppajjati cakkhāyatanañca uppajjati.

(ka) yassa cakkhāyatanaṁ uppajjati tassa ghānāyatanaṁ uppajjatīti?

sacakkhukānaṁ aghānakānaṁ upapajjantānaṁ tesaṁ cakkhāyatanaṁ uppajjati, no ca tesaṁ ghānāyatanaṁ uppajjati. sacakkhukānaṁ saghānakānaṁ upapajjantānaṁ tesaṁ cakkhāyatanañca uppajjati ghānāyatanañca uppajjati.

(kha) yassa vā pana ghānāyatanaṁ uppajjati tassa cakkhāyatanaṁ uppajjatīti?

saghānakānaṁ acakkhukānaṁ upapajjantānaṁ tesaṁ ghānāyatanaṁ uppajjati, no ca tesaṁ cakkhāyatanaṁ uppajjati. saghānakānaṁ sacakkhukānaṁ upapajjantānaṁ tesaṁ ghānāyatanañca uppajjati cakkhāyatanañca uppajjati.

(ka) yassa cakkhāyatanaṁ uppajjati tassa rūpāyatanaṁ uppajjatīti? āmantā.

(kha) yassa vā pana rūpāyatanaṁ uppajjati tassa cakkhāyatanaṁ uppajjatīti?

sarūpakānaṁ acakkhukānaṁ upapajjantānaṁ tesaṁ rūpāyatanaṁ uppajjati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ rūpāyatanañca uppajjati cakkhāyatanañca uppajjati.

(ka) yassa cakkhāyatanaṁ uppajjati tassa manāyatanaṁ uppajjatīti? āmantā.

(kha) yassa vā pana manāyatanaṁ uppajjati tassa cakkhāyatanaṁ uppajjatīti?

sacittakānaṁ acakkhukānaṁ upapajjantānaṁ tesaṁ manāyatanaṁ uppajjati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ manāyatanañca uppajjati cakkhāyatanañca uppajjati.

(ka) yassa cakkhāyatanaṁ uppajjati tassa dhammāyatanaṁ uppajjatīti? āmantā.

(kha) yassa vā pana dhammāyatanaṁ uppajjati tassa cakkhāyatanaṁ uppajjatīti?

acakkhukānaṁ upapajjantānaṁ tesaṁ dhammāyatanaṁ uppajjati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ dhammāyatanañca uppajjati cakkhāyatanañca uppajjati. (cakkhāyatanamūlakaṁ)

19. (ka) yassa ghānāyatanaṁ uppajjati tassa rūpāyatanaṁ uppajjatīti? āmantā.

(kha) yassa vā pana rūpāyatanaṁ uppajjati tassa ghānāyatanaṁ uppajjatīti ?

sarūpakānaṁ aghānakānaṁ upapajjantānaṁ tesaṁ rūpāyatanaṁ uppajjati, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ rūpāyatanañca uppajjati ghānāyatanañca uppajjati.

(ka) yassa ghānāyatanaṁ uppajjati tassa manāyatanaṁ uppajjatīti? āmantā.

(kha) yassa vā pana manāyatanaṁ uppajjati tassa ghānāyatanaṁ uppajjatīti?

sacittakānaṁ aghānakānaṁ upapajjantānaṁ tesaṁ manāyatanaṁ uppajjati, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ manāyatanañca uppajjati ghānāyatanañca uppajjati.

(ka) yassa ghānāyatanaṁ uppajjati tassa dhammāyatanaṁ uppajjatīti? āmantā.

(kha) yassa vā pana dhammāyatanaṁ uppajjati tassa ghānāyatanaṁ uppajjatīti?

aghānakānaṁ upapajjantānaṁ tesaṁ dhammāyatanaṁ uppajjati, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ dhammāyatanañca uppajjati ghānāyatanañca uppajjati. (ghānāyatanamūlakaṁ)

20. (ka) yassa rūpāyatanaṁ uppajjati tassa manāyatanaṁ uppajjatīti?

acittakānaṁ upapajjantānaṁ tesaṁ rūpāyatanaṁ uppajjati, no ca tesaṁ manāyatanaṁ uppajjati. sarūpakānaṁ sacittakānaṁ upapajjantānaṁ tesaṁ rūpāyatanañca uppajjati manāyatanañca uppajjati.

(kha) yassa vā pana manāyatanaṁ uppajjati tassa rūpāyatanaṁ uppajjatīti?

arūpakānaṁ upapajjantānaṁ tesaṁ manāyatanaṁ uppajjati, no ca tesaṁ rūpāyatanaṁ uppajjati. sacittakānaṁ sarūpakānaṁ upapajjantānaṁ tesaṁ manāyatanañca uppajjati rūpāyatanañca uppajjati.

(ka) yassa rūpāyatanaṁ uppajjati tassa dhammāyatanaṁ uppajjatīti? āmantā.

(kha) yassa vā pana dhammāyatanaṁ uppajjati tassa rūpāyatanaṁ uppajjatīti?

arūpakānaṁ upapajjantānaṁ tesaṁ dhammāyatanaṁ uppajjati, no ca tesaṁ rūpāyatanaṁ uppajjati. sarūpakānaṁ upapajjantānaṁ tesaṁ dhammāyatanañca uppajjati rūpāyatanañca uppajjati. (rūpāyatanamūlakaṁ)

21. (ka) yassa manāyatanaṁ uppajjati tassa dhammāyatanaṁ uppajjatīti? āmantā.

(kha) yassa vā pana dhammāyatanaṁ uppajjati tassa manāyatanaṁ uppajjatīti?

acittakānaṁ upapajjantānaṁ tesaṁ dhammāyatanaṁ uppajjati, no ca tesaṁ manāyatanaṁ uppajjati. sacittakānaṁ upapajjantānaṁ tesaṁ dhammāyatanañca uppajjati manāyatanañca uppajjati. (manāyatanamūlakaṁ)

(kha) anulomaokāso

22. (ka) yattha cakkhāyatanaṁ uppajjati tattha sotāyatanaṁ uppajjatīti? āmantā.

(kha) yattha vā pana sotāyatanaṁ uppajjati tattha cakkhāyatanaṁ uppajjatīti? āmantā.

(ka) yattha cakkhāyatanaṁ uppajjati tattha ghānāyatanaṁ uppajjatīti?

rūpāvacare tattha cakkhāyatanaṁ uppajjati, no ca tattha ghānāyatanaṁ uppajjati. kāmāvacare tattha cakkhāyatanañca uppajjati ghānāyatanañca uppajjati.

(kha) yattha vā pana ghānāyatanaṁ uppajjati tattha cakkhāyatanaṁ uppajjatīti? āmantā.

(ka) yattha cakkhāyatanaṁ uppajjati tattha rūpāyatanaṁ uppajjatīti? āmantā.

(kha) yattha vā pana rūpāyatanaṁ uppajjati tattha cakkhāyatanaṁ uppajjatīti?

asaññasatte tattha rūpāyatanaṁ uppajjati, no ca tattha cakkhāyatanaṁ uppajjati. pañcavokāre tattha rūpāyatanañca uppajjati cakkhāyatanañca uppajjati.

(ka) yattha cakkhāyatanaṁ uppajjati tattha manāyatanaṁ uppajjatīti? āmantā.

(kha) yattha vā pana manāyatanaṁ uppajjati tattha cakkhāyatanaṁ uppajjatīti?

arūpe tattha manāyatanaṁ uppajjati, no ca tattha cakkhāyatanaṁ uppajjati. pañcavokāre tattha manāyatanañca uppajjati cakkhāyatanañca uppajjati.

(ka) yattha cakkhāyatanaṁ uppajjati tattha dhammāyatanaṁ uppajjatīti? āmantā.

(kha) yattha vā pana dhammāyatanaṁ uppajjati tattha cakkhāyatanaṁ uppajjatīti ?

asaññasatte arūpe tattha dhammāyatanaṁ uppajjati, no ca tattha cakkhāyatanaṁ uppajjati. pañcavokāre tattha dhammāyatanañca uppajjati cakkhāyatanañca uppajjati. (cakkhāyatanamūlakaṁ)

23. (ka) yattha ghānāyatanaṁ uppajjati tattha rūpāyatanaṁ uppajjatīti? āmantā.

(kha) yattha vā pana rūpāyatanaṁ uppajjati tattha ghānāyatanaṁ uppajjatīti?

rūpāvacare tattha rūpāyatanaṁ uppajjati, no ca tattha ghānāyatanaṁ uppajjati. kāmāvacare tattha rūpāyatanañca uppajjati ghānāyatanañca uppajjati.

(yattha ghānāyatanaṁ uppajjati tattha manāyatanaṁ dhammāyatanañca ekasadisaṁ, nānaṁ natthi, upari pana vārasaṅkhepo {uparivāre saṅkhepo (syā0), uparivāre saṅkhepaṁ (sī0 ka0)} tīti jānitabbaṁ.)

(ka) yattha ghānāyatanaṁ uppajjati tattha dhammāyatanaṁ uppajjatīti? āmantā.

(kha) yattha vā pana dhammāyatanaṁ uppajjati tattha ghānāyatanaṁ uppajjatīti?

rūpāvacare arūpāvacare tattha dhammāyatanaṁ uppajjati, no ca tattha ghānāyatanaṁ uppajjati. kāmāvacare tattha dhammāyatanañca uppajjati ghānāyatanañca uppajjati. (ghānāyatanamūlakaṁ)

24. (ka) yattha rūpāyatanaṁ uppajjati tattha manāyatanaṁ uppajjatīti?

asaññasatte tattha rūpāyatanaṁ uppajjati, no ca tattha manāyatanaṁ uppajjati. pañcavokāre tattha rūpāyatanañca uppajjati manāyatanañca uppajjati.

(kha) yattha vā pana manāyatanaṁ uppajjati tattha rūpāyatanaṁ uppajjatīti?

arūpe tattha manāyatanaṁ uppajjati, no ca tattha rūpāyatanaṁ uppajjati. pañcavokāre tattha manāyatanañca uppajjati rūpāyatanañca uppajjati.

(ka) yattha rūpāyatanaṁ uppajjati tattha dhammāyatanaṁ uppajjatīti? āmantā.

(kha) yattha vā pana dhammāyatanaṁ uppajjati tattha rūpāyatanaṁ uppajjatīti?

arūpe tattha dhammāyatanaṁ uppajjati, no ca tattha rūpāyatanaṁ uppajjati. pañcavokāre asaññasatte tattha dhammāyatanañca uppajjati rūpāyatanañca uppajjati. (rūpāyatanamūlakaṁ)

25. (ka) yattha manāyatanaṁ uppajjati tattha dhammāyatanaṁ uppajjatīti? āmantā.

(kha) yattha vā pana dhammāyatanaṁ uppajjati tattha manāyatanaṁ uppajjatīti?

asaññasatte tattha dhammāyatanaṁ uppajjati, no ca tattha manāyatanaṁ uppajjati. catuvokāre pañcavokāre tattha dhammāyatanañca uppajjati manāyatanañca uppajjati. (manāyatanamūlakaṁ)

(ga) anulomapuggalokāsā

26. (ka) yassa yattha cakkhāyatanaṁ uppajjati tassa tattha sotāyatanaṁ uppajjatīti?

sacakkhukānaṁ asotakānaṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha sotāyatanaṁ uppajjati. sacakkhukānaṁ sasotakānaṁ upapajjantānaṁ tesaṁ tattha cakkhāyatanañca uppajjati sotāyatanañca uppajjati.

(kha) yassa vā pana yattha sotāyatanaṁ uppajjati tassa tattha cakkhāyatanaṁ uppajjatīti?

sasotakānaṁ acakkhukānaṁ upapajjantānaṁ tesaṁ tattha sotāyatanaṁ uppajjati, no ca tesaṁ tattha cakkhāyatanaṁ uppajjati. sasotakānaṁ sacakkhukānaṁ upapajjantānaṁ tesaṁ tattha sotāyatanañca uppajjati cakkhāyatanañca uppajjati (saṁkhittaṁ yassakasadisaṁ {yassakampi sadisaṁ (sī0), yassekasadisaṁ (syā0)} ).

27. (ka) yassa yattha manāyatanaṁ uppajjati tassa tattha dhammāyatanaṁ uppajjatīti? āmantā.

(kha) yassa vā pana yattha dhammāyatanaṁ uppajjati tassa tattha manāyatanaṁ uppajjatīti?

acittakānaṁ upapajjantānaṁ tesaṁ tattha dhammāyatanaṁ uppajjati, no ca tesaṁ tattha manāyatanaṁ uppajjati. sacittakānaṁ upapajjantānaṁ tesaṁ tattha dhammāyatanañca uppajjati manāyatanañca uppajjati.

(gha) paccanīkapuggalo

28. (ka) yassa cakkhāyatanaṁ nuppajjati tassa sotāyatanaṁ nuppajjatīti?

acakkhukānaṁ sasotakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ sotāyatanaṁ nuppajjati. sabbesaṁ cavantānaṁ acakkhukānaṁ asotakānaṁ upapajjantānaṁ tesaṁ cakkhāyatanañca nuppajjati sotāyatanañca nuppajjati.

(kha) yassa vā pana sotāyatanaṁ nuppajjati tassa cakkhāyatanaṁ nuppajjatīti?

asotakānaṁ sacakkhukānaṁ upapajjantānaṁ tesaṁ sotāyatanaṁ nuppajjati, no ca tesaṁ cakkhāyatanaṁ nuppajjati. sabbesaṁ cavantānaṁ asotakānaṁ acakkhukānaṁ upapajjantānaṁ tesaṁ sotāyatanañca nuppajjati cakkhāyatanañca nuppajjati.

(ka) yassa cakkhāyatanaṁ nuppajjati tassa ghānāyatanaṁ nuppajjatīti?

acakkhukānaṁ saghānakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ ghānāyatanaṁ nuppajjati. sabbesaṁ cavantānaṁ acakkhukānaṁ aghānakānaṁ upapajjantānaṁ tesaṁ cakkhāyatanañca nuppajjati ghānāyatanañca nuppajjati.

(kha) yassa vā pana ghānāyatanaṁ nuppajjati tassa cakkhāyatanaṁ nuppajjatīti?

aghānakānaṁ sacakkhukānaṁ upapajjantānaṁ tesaṁ ghānāyatanaṁ nuppajjati, no ca tesaṁ cakkhāyatanaṁ nuppajjati. sabbesaṁ cavantānaṁ aghānakānaṁ acakkhukānaṁ upapajjantānaṁ tesaṁ ghānāyatanañca nuppajjati cakkhāyatanañca nuppajjati.

(ka) yassa cakkhāyatanaṁ nuppajjati tassa rūpāyatanaṁ nuppajjatīti?

acakkhukānaṁ sarūpakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ rūpāyatanaṁ nuppajjati. sabbesaṁ cavantānaṁ arūpakānaṁ upapajjantānaṁ tesaṁ cakkhāyatanañca nuppajjati rūpāyatanañca nuppajjati.

(kha) yassa vā pana rūpāyatanaṁ nuppajjati tassa cakkhāyatanaṁ nuppajjatīti? āmantā.

(ka) yassa cakkhāyatanaṁ nuppajjati tassa manāyatanaṁ nuppajjatīti?

acakkhukānaṁ sacittakānaṁ upapajjantānaṁ tesaṁ cakkhāyatanaṁ nuppajjati, no ca tesaṁ manāyatanaṁ nuppajjati. sabbesaṁ cavantānaṁ acittakānaṁ upapajjantānaṁ tesaṁ cakkhāyatanañca nuppajjati manāyatanañca nuppajjati.

(kha) yassa vā pana manāyatanaṁ nuppajjati tassa cakkhāyatanaṁ nuppajjatīti? āmantā.

(ka) yassa cakkhāyatanaṁ nuppajjati tassa dhammāyatanaṁ nuppajjatīti?

acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ dhammāyatanaṁ nuppajjati. sabbesaṁ cavantānaṁ tesaṁ cakkhāyatanañca nuppajjati dhammāyatanañca nuppajjati.

(kha) yassa vā pana dhammāyatanaṁ nuppajjati tassa cakkhāyatanaṁ nuppajjatīti? āmantā. (cakkhāyatanamūlakaṁ)

29. (ka) yassa ghānāyatanaṁ nuppajjati tassa rūpāyatanaṁ nuppajjatīti?

aghānakānaṁ sarūpakānaṁ upapajjantānaṁ tesaṁ ghānāyatanaṁ nuppajjati, no ca tesaṁ rūpāyatanaṁ nuppajjati. sabbesaṁ cavantānaṁ arūpakānaṁ upapajjantānaṁ tesaṁ ghānāyatanañca nuppajjati rūpāyatanañca nuppajjati.

(kha) yassa vā pana rūpāyatanaṁ nuppajjati tassa ghānāyatanaṁ nuppajjatīti? āmantā.

(ka) yassa ghānāyatanaṁ nuppajjati tassa manāyatanaṁ nuppajjatīti?

aghānakānaṁ sacittakānaṁ upapajjantānaṁ tesaṁ ghānāyatanaṁ nuppajjati, no ca tesaṁ manāyatanaṁ nuppajjati. sabbesaṁ cavantānaṁ acittakānaṁ upapajjantānaṁ tesaṁ ghānāyatanañca nuppajjati manāyatanañca nuppajjati.

(kha) yassa vā pana manāyatanaṁ nuppajjati tassa ghānāyatanaṁ nuppajjatīti? āmantā.

(ka) yassa ghānāyatanaṁ nuppajjati tassa dhammāyatanaṁ nuppajjatīti?

aghānakānaṁ upapajjantānaṁ tesaṁ ghānāyatanaṁ nuppajjati, no ca tesaṁ dhammāyatanaṁ nuppajjati. sabbesaṁ cavantānaṁ tesaṁ ghānāyatanañca nuppajjati dhammāyatanañca nuppajjati.

(kha) yassa vā pana dhammāyatanaṁ nuppajjati tassa ghānāyatanaṁ nuppajjatīti? āmantā. (ghānāyatanamūlakaṁ)

30. (ka) yassa rūpāyatanaṁ nuppajjati tassa manāyatanaṁ nuppajjatīti?

arūpakānaṁ upapajjantānaṁ tesaṁ rūpāyatanaṁ nuppajjati, no ca tesaṁ manāyatanaṁ nuppajjati. sabbesaṁ cavantānaṁ tesaṁ rūpāyatanañca nuppajjati manāyatanañca nuppajjati.

(kha) yassa vā pana manāyatanaṁ nuppajjati tassa rūpāyatanaṁ nuppajjatīti?

acittakānaṁ upapajjantānaṁ tesaṁ manāyatanaṁ nuppajjati, no ca tesaṁ rūpāyatanaṁ nuppajjati. sabbesaṁ cavantānaṁ tesaṁ manāyatanañca nuppajjati rūpāyatanañca nuppajjati.

(ka) yassa rūpāyatanaṁ nuppajjati tassa dhammāyatanaṁ nuppajjatīti?

arūpakānaṁ upapajjantānaṁ tesaṁ rūpāyatanaṁ nuppajjati, no ca tesaṁ dhammāyatanaṁ nuppajjati. sabbesaṁ cavantānaṁ tesaṁ rūpāyatanañca nuppajjati dhammāyatanañca nuppajjati.

(kha) yassa vā pana dhammāyatanaṁ nuppajjati tassa rūpāyatanaṁ nuppajjatīti? āmantā. (rūpāyatanamūlakaṁ)

31. (ka) yassa manāyatanaṁ nuppajjati tassa dhammāyatanaṁ nuppajjatīti?

acittakānaṁ upapajjantānaṁ tesaṁ manāyatanaṁ nuppajjati, no ca tesaṁ dhammāyatanaṁ nuppajjati. sabbesaṁ cavantānaṁ tesaṁ manāyatanañca nuppajjati dhammāyatanañca nuppajjati.

(kha) yassa vā pana dhammāyatanaṁ nuppajjati tassa manāyatanaṁ nuppajjatīti? āmantā. (manāyatanamūlakaṁ)

(ṅa) paccanīkaokāso

32. (ka) yattha cakkhāyatanaṁ nuppajjati tattha sotāyatanaṁ nuppajjatīti? āmantā.

(kha) yattha vā pana sotāyatanaṁ nuppajjati tattha cakkhāyatanaṁ nuppajjatīti? āmantā.

(ka) yattha cakkhāyatanaṁ nuppajjati tattha ghānāyatanaṁ nuppajjatīti? āmantā.

(kha) yattha vā pana ghānāyatanaṁ nuppajjati tattha cakkhāyatanaṁ nuppajjatīti?

rūpāvacare tattha ghānāyatanaṁ nuppajjati, no ca tattha cakkhāyatanaṁ nuppajjati. asaññasatte arūpe tattha ghānāyatanañca nuppajjati cakkhāyatanañca nuppajjati.

(ka) yattha cakkhāyatanaṁ nuppajjati tattha rūpāyatanaṁ nuppajjatīti?

asaññasatte tattha cakkhāyatanaṁ nuppajjati, no ca tattha rūpāyatanaṁ nuppajjati. arūpe tattha cakkhāyatanañca nuppajjati rūpāyatanañca nuppajjati.

(kha) yattha vā pana rūpāyatanaṁ nuppajjati tattha cakkhāyatanaṁ nuppajjatīti? āmantā.

(ka) yattha cakkhāyatanaṁ nuppajjati tattha manāyatanaṁ nuppajjatīti?

arūpe tattha cakkhāyatanaṁ nuppajjati, no ca tattha manāyatanaṁ nuppajjati. asaññasatte tattha cakkhāyatanañca nuppajjati manāyatanañca nuppajjati.

(kha) yattha vā pana manāyatanaṁ nuppajjati tattha cakkhāyatanaṁ nuppajjatīti? āmantā.

(ka) yattha cakkhāyatanaṁ nuppajjati tattha dhammāyatanaṁ nuppajjatīti? uppajjati.

(kha) yattha vā pana dhammāyatanaṁ nuppajjati tattha cakkhāyatanaṁ nuppajjatīti? natthi. (cakkhāyatanamūlakaṁ)

33. (ka) yattha ghānāyatanaṁ nuppajjati tattha rūpāyatanaṁ nuppajjatīti?

rūpāvacare tattha ghānāyatanaṁ nuppajjati, no ca tattha rūpāyatanaṁ nuppajjati. arūpe tattha ghānāyatanañca nuppajjati rūpāyatanañca nuppajjati.

(kha) yattha vā pana rūpāyatanaṁ nuppajjati tattha ghānāyatanaṁ nuppajjatīti? āmantā.

(ka) yattha ghānāyatanaṁ nuppajjati tattha manāyatanaṁ nuppajjatīti?

rūpāvacare arūpāvacare tattha ghānāyatanaṁ nuppajjati, no ca tattha manāyatanaṁ nuppajjati. asaññasatte tattha ghānāyatanañca nuppajjati manāyatanañca nuppajjati.

(kha) yattha vā pana manāyatanaṁ nuppajjati tattha ghānāyatanaṁ nuppajjatīti? āmantā.

(ka) yattha ghānāyatanaṁ nuppajjati tattha dhammāyatanaṁ nuppajjatīti? uppajjati.

(kha) yattha vā pana dhammāyatanaṁ nuppajjati tattha ghānāyatanaṁ nuppajjatīti? natthi. (ghānāyatanamūlakaṁ)

34. (ka) yattha rūpāyatanaṁ nuppajjati tattha manāyatanaṁ nuppajjatīti? uppajjati.

(kha) yattha vā pana manāyatanaṁ nuppajjati tattha rūpāyatanaṁ nuppajjatīti? uppajjati.

(ka) yattha rūpāyatanaṁ nuppajjati tattha dhammāyatanaṁ nuppajjatīti? uppajjati.

(kha) yattha vā pana dhammāyatanaṁ nuppajjati tattha rūpāyatanaṁ nuppajjatīti? natthi. (rūpāyatanamūlakaṁ)

35. (ka) yattha manāyatanaṁ nuppajjati tattha dhammāyatanaṁ nuppajjatīti? uppajjati.

(kha) yattha vā pana dhammāyatanaṁ nuppajjati tattha manāyatanaṁ nuppajjatīti? natthi. (manāyatanamūlakaṁ)

(ca) paccanīkapuggalokāsā

36. (ka) yassa yattha cakkhāyatanaṁ nuppajjati tassa tattha sotāyatanaṁ nuppajjatīti?

acakkhukānaṁ sasotakānaṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha sotāyatanaṁ nuppajjati. sabbesaṁ cavantānaṁ acakkhukānaṁ asotakānaṁ upapajjantānaṁ tesaṁ tattha cakkhāyatanañca nuppajjati sotāyatanañca nuppajjati.

(kha) yassa vā pana yattha sotāyatanaṁ nuppajjati tassa tattha cakkhāyatanaṁ nuppajjatīti?

asotakānaṁ sacakkhukānaṁ upapajjantānaṁ tesaṁ tattha sotāyatanaṁ nuppajjati, no ca tesaṁ tattha cakkhāyatanaṁ nuppajjati. sabbesaṁ cavantānaṁ asotakānaṁ acakkhukānaṁ upapajjantānaṁ tesaṁ tattha sotāyatanañca nuppajjati cakkhāyatanañca nuppajjati ...pe0 ....

37. (ka) yassa yattha manāyatanaṁ nuppajjati tassa tattha dhammāyatanaṁ nuppajjatīti?

acittakānaṁ upapajjantānaṁ tesaṁ tattha manāyatanaṁ nuppajjati, no ca tesaṁ tattha dhammāyatanaṁ nuppajjati. sabbesaṁ cavantānaṁ tesaṁ tattha manāyatanañca nuppajjati dhammāyatanañca nuppajjati.

(kha) yassa vā pana yattha dhammāyatanaṁ nuppajjati tassa tattha manāyatanaṁ nuppajjatīti? āmantā.

(2) atītavāro

(ka) anulomapuggalo

38. (ka) yassa cakkhāyatanaṁ uppajjittha tassa sotāyatanaṁ uppajjitthāti? āmantā.

(kha) yassa vā pana sotāyatanaṁ uppajjittha tassa cakkhāyatanaṁ uppajjitthāti? āmantā.

yassa cakkhāyatanaṁ uppajjittha tassa ghānāyatanaṁ ...pe0 ... rūpāyatanaṁ ... manāyatanaṁ ... dhammāyatanaṁ uppajjitthāti? āmantā.

yassa vā pana dhammāyatanaṁ uppajjittha tassa cakkhāyatanaṁ uppajjitthāti? āmantā.

39. yassa ghānāyatanaṁ ...pe0 ... rūpāyatanaṁ ... manāyatanaṁ uppajjittha tassa dhammāyatanaṁ uppajjitthāti? āmantā.

yassa vā pana dhammāyatanaṁ uppajjittha tassa manāyatanaṁ uppajjitthāti? āmantā.

(kha) anulomaokāso

40. (ka) yattha cakkhāyatanaṁ uppajjittha ...pe0 ... (yatthakaṁ paccuppannepi atītepi anāgatepi paccuppannātītepi paccuppannānāgatepi atītānāgatepi sabbattha sadisaṁ, uppajjati uppajjitthāti nāmaṁ atirekaṁ kātabbaṁ).

(ga) anulomapuggalokāsā

41. (ka) yassa yattha cakkhāyatanaṁ uppajjittha tassa tattha sotāyatanaṁ uppajjitthāti? āmantā.

(kha) yassa vā pana yattha sotāyatanaṁ uppajjittha tassa tattha cakkhāyatanaṁ uppajjitthāti? āmantā.

(ka) yassa yattha cakkhāyatanaṁ uppajjittha tassa tattha ghānāyatanaṁ uppajjitthāti?

rūpāvacarānaṁ tesaṁ tattha cakkhāyatanaṁ uppajjittha, no ca tesaṁ tattha ghānāyatanaṁ uppajjittha. kāmāvacarānaṁ tesaṁ tattha cakkhāyatanañca uppajjittha ghānāyatanañca uppajjittha.

(kha) yassa vā pana yattha ghānāyatanaṁ uppajjittha tassa tattha cakkhāyatanaṁ uppajjitthāti? āmantā.

(ka) yassa yattha cakkhāyatanaṁ uppajjittha tassa tattha rūpāyatanaṁ uppajjitthāti? āmantā.

(kha) yassa vā pana yattha rūpāyatanaṁ uppajjittha tassa tattha cakkhāyatanaṁ uppajjitthāti?

asaññasattānaṁ tesaṁ tattha rūpāyatanaṁ uppajjittha, no ca tesaṁ tattha cakkhāyatanaṁ uppajjittha. pañcavokārānaṁ tesaṁ tattha rūpāyatanañca uppajjittha cakkhāyatanañca uppajjittha.

(ka) yassa yattha cakkhāyatanaṁ uppajjittha tassa tattha manāyatanaṁ uppajjitthāti? āmantā.

(kha) yassa vā pana yattha manāyatanaṁ uppajjittha tassa tattha cakkhāyatanaṁ uppajjitthāti?

arūpānaṁ tesaṁ tattha manāyatanaṁ uppajjittha, no ca tesaṁ tattha cakkhāyatanaṁ uppajjittha. pañcavokārānaṁ tesaṁ tattha manāyatanañca uppajjittha cakkhāyatanañca uppajjittha.

(ka) yassa yattha cakkhāyatanaṁ uppajjittha tassa tattha dhammāyatanaṁ uppajjitthāti? āmantā.

(kha) yassa vā pana yattha dhammāyatanaṁ uppajjittha tassa tattha cakkhāyatanaṁ uppajjitthāti?

asaññasattānaṁ arūpānaṁ tesaṁ tattha dhammāyatanaṁ uppajjittha, no ca tesaṁ tattha cakkhāyatanaṁ uppajjittha. pañcavokārānaṁ tesaṁ tattha dhammāyatanañca uppajjittha cakkhāyatanañca uppajjittha. (cakkhāyatanamūlakaṁ)

42. (ka) yassa yattha ghānāyatanaṁ uppajjittha tassa tattha rūpāyatanaṁ uppajjitthāti? āmantā.

(kha) yassa vā pana yattha rūpāyatanaṁ uppajjittha tassa tattha ghānāyatanaṁ uppajjitthāti?

rūpāvacarānaṁ tesaṁ tattha rūpāyatanaṁ uppajjittha, no ca tesaṁ tattha ghānāyatanaṁ uppajjittha. kāmāvacarānaṁ tesaṁ tattha rūpāyatanañca uppajjittha ghānāyatanañca uppajjittha.

(ka) yassa yattha ghānāyatanaṁ uppajjittha tassa tattha manāyatanaṁ uppajjitthāti? āmantā.

(kha) yassa vā pana yattha manāyatanaṁ uppajjittha tassa tattha ghānāyatanaṁ uppajjitthāti?

rūpāvacarānaṁ arūpāvacarānaṁ tesaṁ tattha manāyatanaṁ uppajjittha, no ca tesaṁ tattha ghānāyatanaṁ uppajjittha. kāmāvacarānaṁ tesaṁ tattha manāyatanañca uppajjittha ghānāyatanañca uppajjittha.

(ka) yassa yattha ghānāyatanaṁ uppajjittha tassa tattha dhammāyatanaṁ uppajjitthāti? āmantā.

(kha) yassa vā pana yattha dhammāyatanaṁ uppajjittha tassa tattha ghānāyatanaṁ uppajjitthāti?

rūpāvacarānaṁ arūpāvacarānaṁ tesaṁ tattha dhammāyatanaṁ uppajjittha, no ca tesaṁ tattha ghānāyatanaṁ uppajjittha. kāmāvacarānaṁ tesaṁ tattha dhammāyatanañca uppajjittha ghānāyatanañca uppajjittha. (ghānāyatanamūlakaṁ)

43. (ka) yassa yattha rūpāyatanaṁ uppajjittha tassa tattha manāyatanaṁ uppajjitthāti?

asaññasattānaṁ tesaṁ tattha rūpāyatanaṁ uppajjittha, no ca tesaṁ tattha manāyatanaṁ uppajjittha. pañcavokārānaṁ tesaṁ tattha rūpāyatanañca uppajjittha manāyatanañca uppajjittha.

(kha) yassa vā pana yattha manāyatanaṁ uppajjittha tassa tattha rūpāyatanaṁ uppajjitthāti?

arūpānaṁ tesaṁ tattha manāyatanaṁ uppajjittha, no ca tesaṁ tattha rūpāyatanaṁ uppajjittha. pañcavokārānaṁ tesaṁ tattha manāyatanañca uppajjittha rūpāyatanañca uppajjittha.

(ka) yassa yattha rūpāyatanaṁ uppajjittha tassa tattha dhammāyatanaṁ uppajjitthāti? āmantā.

(kha) yassa vā pana yattha dhammāyatanaṁ uppajjittha tassa tattha rūpāyatanaṁ uppajjitthāti ?

arūpānaṁ tesaṁ tattha dhammāyatanaṁ uppajjittha, no ca tesaṁ tattha rūpāyatanaṁ uppajjittha. pañcavokārānaṁ asaññasattānaṁ tesaṁ tattha dhammāyatanañca uppajjittharūpāyatanañca uppajjittha. (rūpāyatanamūlakaṁ).

44. (ka) yassa yattha manāyatanaṁ uppajjittha tassa tattha dhammāyatanaṁ uppajjitthāti? āmantā.

(kha) yassa vā pana yattha dhammāyatanaṁ uppajjittha tassa tattha manāyatanaṁ uppajjitthāti?

asaññasattānaṁ tesaṁ tattha dhammāyatanaṁ uppajjittha, no ca tesaṁ tattha manāyatanaṁ uppajjittha. catuvokārānaṁ pañcavokārānaṁ tesaṁ tattha dhammāyatanañca uppajjittha manāyatanañca uppajjittha. (manāyatanamūlakaṁ)

(gha) paccanīkapuggalo

45. (ka) yassa cakkhāyatanaṁ nuppajjittha tassa sotāyatanaṁ nuppajjitthāti? natthi.

(kha) yassa vā pana sotāyatanaṁ nuppajjittha tassa cakkhāyatanaṁ nuppajjitthāti? natthi. (saṁkhittaṁ).

46. (ka) yassa manāyatanaṁ nuppajjittha tassa dhammāyatanaṁ nuppajjitthāti ? natthi.

(kha) yassa vā pana dhammāyatanaṁ nuppajjittha tassa manāyatanaṁ nuppajjitthāti? natthi ....pe0 ....

(ṅa) paccanīkaokāso

47. yattha cakkhāyatanaṁ nuppajjittha ...pe0 ....

(ca) paccanīkapuggalokāsā

48. (ka) yassa yattha cakkhāyatanaṁ nuppajjittha tassa tattha sotāyatanaṁ nuppajjitthāti? āmantā.

(kha) yassa vā pana yattha sotāyatanaṁ nuppajjittha tassa tattha cakkhāyatanaṁ nuppajjitthāti? āmantā.

(ka) yassa yattha cakkhāyatanaṁ nuppajjittha tassa tattha ghānāyatanaṁ nuppajjitthāti? āmantā.

(kha) yassa vā pana yattha ghānāyatanaṁ nuppajjittha tassa tattha cakkhāyatanaṁ nuppajjitthāti?

rūpāvacarānaṁ tesaṁ tattha ghānāyatanaṁ nuppajjittha, no ca tesaṁ tattha cakkhāyatanaṁ nuppajjittha. suddhāvāsānaṁ asaññasattānaṁ arūpānaṁ tesaṁ tattha ghānāyatanañca nuppajjittha cakkhāyatanañca nuppajjittha.

(ka) yassa yattha cakkhāyatanaṁ nuppajjittha tassa tattha rūpāyatanaṁ nuppajjitthāti?

asaññasattānaṁ tesaṁ tattha cakkhāyatanaṁ nuppajjittha, no ca tesaṁ tattha rūpāyatanaṁ nuppajjittha. suddhāvāsānaṁ arūpānaṁ tesaṁ tattha cakkhāyatanañca nuppajjittha rūpāyatanañca nuppajjittha.

(kha) yassa vā pana yattha rūpāyatanaṁ nuppajjittha tassa tattha cakkhāyatanaṁ nuppajjitthāti? āmantā.

(ka) yassa yattha cakkhāyatanaṁ nuppajjittha tassa tattha manāyatanaṁ nuppajjitthāti?

arūpānaṁ tesaṁ tattha cakkhāyatanaṁ nuppajjittha, no ca tesaṁ tattha manāyatanaṁ nuppajjittha. suddhāvāsānaṁ asaññasattānaṁ tesaṁ tattha cakkhāyatanañca nuppajjittha manāyatanañca nuppajjittha.

(kha) yassa vā pana yattha manāyatanaṁ nuppajjittha tassa tattha cakkhāyatanaṁ nuppajjitthāti? āmantā.

(ka) yassa yattha cakkhāyatanaṁ nuppajjittha tassa tattha dhammāyatanaṁ nuppajjitthāti?

asaññasattānaṁ arūpānaṁ tesaṁ tattha cakkhāyatanaṁ nuppajjittha, no ca tesaṁ tattha dhammāyatanaṁ nuppajjittha. suddhāvāsānaṁ tesaṁ tattha cakkhāyatanañca nuppajjittha dhammāyatanañca nuppajjittha.

(kha) yassa vā pana yattha dhammāyatanaṁ nuppajjittha tassa tattha cakkhāyatanaṁ nuppajjitthāti? āmantā. (cakkhāyatanamūlakaṁ)

49. (ka) yassa yattha ghānāyatanaṁ nuppajjittha tassa tattha rūpāyatanaṁ nuppajjitthāti?

rūpāvacarānaṁ tesaṁ tattha ghānāyatanaṁ nuppajjittha, no ca tesaṁ tattha rūpāyatanaṁ nuppajjittha. suddhāvāsānaṁ arūpānaṁ tesaṁ tattha ghānāyatanañca nuppajjittha rūpāyatanañca nuppajjittha.

(kha) yassa vā pana yattha rūpāyatanaṁ nuppajjittha tassa tattha ghānāyatanaṁ nuppajjitthāti? āmantā.

(ka) yassa yattha ghānāyatanaṁ nuppajjittha tassa tattha manāyatanaṁ nuppajjitthāti?

rūpāvacarānaṁ arūpāvacarānaṁ tesaṁ tattha ghānāyatanaṁ nuppajjittha, no ca tesaṁ tattha manāyatanaṁ nuppajjittha. suddhāvāsānaṁ asaññasattānaṁ tesaṁ tattha ghānāyatanañca nuppajjittha manāyatanañca nuppajjittha.

(kha) yassa vā pana yattha manāyatanaṁ nuppajjittha tassa tattha ghānāyatanaṁ nuppajjitthāti? āmantā.

(ka) yassa yattha ghānāyatanaṁ nuppajjittha tassa tattha dhammāyatanaṁ nuppajjitthāti?

rūpāvacarānaṁ arūpāvacarānaṁ tesaṁ tattha ghānāyatanaṁ nuppajjittha, no ca tesaṁ tattha dhammāyatanaṁ nuppajjittha. suddhāvāsānaṁ tesaṁ tattha ghānāyatanañca nuppajjittha dhammāyatanañca nuppajjittha.

(kha) yassa vā pana yattha dhammāyatanaṁ nuppajjittha tassa tattha ghānāyatanaṁ nuppajjitthāti? āmantā. (ghānāyatanamūlakaṁ)

50. (ka) yassa yattha rūpāyatanaṁ nuppajjittha tassa tattha manāyatanaṁ nuppajjitthāti?

arūpānaṁ tesaṁ tattha rūpāyatanaṁ nuppajjittha, no ca tesaṁ tattha manāyatanaṁ nuppajjittha. suddhāvāsānaṁ tesaṁ tattha rūpāyatanañca nuppajjittha manāyatanañca nuppajjittha.

(kha) yassa vā pana yattha manāyatanaṁ nuppajjittha tassa tattha rūpāyatanaṁ nuppajjitthāti?

asaññasattānaṁ tesaṁ tattha manāyatanaṁ nuppajjittha, no ca tesaṁ tattha rūpāyatanaṁ nuppajjittha. suddhāvāsānaṁ tesaṁ tattha manāyatanañca nuppajjittha rūpāyatanañca nuppajjittha.

(ka) yassa yattha rūpāyatanaṁ nuppajjittha tassa tattha dhammāyatanaṁ nuppajjitthāti?

arūpānaṁ tesaṁ tattha rūpāyatanaṁ nuppajjittha, no ca tesaṁ tattha dhammāyatanaṁ nuppajjittha. suddhāvāsānaṁ tesaṁ tattha rūpāyatanañca nuppajjittha dhammāyatanañca nuppajjittha.

(ka) yassa vā pana yattha dhammāyatanaṁ nuppajjittha tassa tattha rūpāyatanaṁ nuppajjitthāti? āmantā. (rūpāyatanamūlakaṁ)

51. (ka) yassa yattha manāyatanaṁ nuppajjittha tassa tattha dhammāyatanaṁ nuppajjitthāti?

asaññasattānaṁ tesaṁ tattha manāyatanaṁ nuppajjittha, no ca tesaṁ tattha dhammāyatanaṁ nuppajjittha. suddhāvāsānaṁ tesaṁ tattha manāyatanañca nuppajjittha dhammāyatanañca nuppajjittha.

(kha) yassa vā pana yattha dhammāyatanaṁ nuppajjittha tassa tattha manāyatanaṁ nuppajjitthāti? āmantā. (manāyatanamūlakaṁ)

(3) anāgatavāro

(ka) anulomapuggalo

52. (ka) yassa cakkhāyatanaṁ uppajjissati tassa sotāyatanaṁ uppajjissatīti? āmantā.

(kha) yassa vā pana sotāyatanaṁ uppajjissati tassa cakkhāyatanaṁ uppajjissatīti? āmantā.

(ka) yassa cakkhāyatanaṁ uppajjissati tassa ghānāyatanaṁ uppajjissatīti?

ye rūpāvacaraṁ upapajjitvā parinibbāyissanti tesaṁ cakkhāyatanaṁ uppajjissati, no ca tesaṁ ghānāyatanaṁ uppajjissati. itaresaṁ tesaṁ cakkhāyatanañca uppajjissati ghānāyatanañca uppajjissati.

(kha) yassa vā pana ghānāyatanaṁ uppajjissati tassa cakkhāyatanaṁ uppajjissatīti? āmantā.

(ka) yassa cakkhāyatanaṁ uppajjissati tassa rūpāyatanaṁ uppajjissatīti? āmantā.

(kha) yassa vā pana rūpāyatanaṁ uppajjissati tassa cakkhāyatanaṁ uppajjissatīti? āmantā.

yassa cakkhāyatanaṁ uppajjissati (tassa manāyatanañca dhammāyatanañca sadisaṁ, ime dve sadisāyeva honti).

(ka) yassa cakkhāyatanaṁ uppajjissati tassa dhammāyatanaṁ uppajjissatīti? āmantā.

(kha) yassa vā pana dhammāyatanaṁ uppajjissati tassa cakkhāyatanaṁ uppajjissatīti?

ye arūpaṁ upapajjitvā parinibbāyissanti tesaṁ dhammāyatanaṁ uppajjissati, no ca tesaṁ cakkhāyatanaṁ uppajjissati. itaresaṁ tesaṁ dhammāyatanañca uppajjissati cakkhāyatanañca uppajjissati. (cakkhāyatanamūlakaṁ)

53. (ka) yassa ghānāyatanaṁ uppajjissati tassa rūpāyatanaṁ uppajjissatīti? āmantā.

(kha) yassa vā pana rūpāyatanaṁ uppajjissati tassa ghānāyatanaṁ uppajjissatīti?

ye rūpāvacaraṁ upapajjitvā parinibbāyissanti tesaṁ rūpāyatanaṁ uppajjissati, no ca tesaṁ ghānāyatanaṁ uppajjissati. itaresaṁ tesaṁ rūpāyatanañca uppajjissati ghānāyatanañca uppajjissati.

yassa ghānāyatanaṁ uppajjissati tassa manāyatanaṁ ...pe0 ... dhammāyatanaṁ uppajjissatīti? āmantā.

yassa vā pana dhammāyatanaṁ uppajjissati tassa ghānāyatanaṁ uppajjissatīti?

ye rūpāvacaraṁ arūpāvacaraṁ upapajjitvā parinibbāyissanti tesaṁ dhammāyatanaṁ uppajjissati, no ca tesaṁ ghānāyatanaṁ uppajjissati. itaresaṁ tesaṁ dhammāyatanañca uppajjissati ghānāyatanañca uppajjissati. (ghānāyatanamūlakaṁ)

54. yassa rūpāyatanaṁ uppajjissati tassa manāyatanaṁ ...pe0 ... dhammāyatanaṁ uppajjissatīti? āmantā.

yassa vā pana dhammāyatanaṁ uppajjissati tassa rūpāyatanaṁ uppajjissatīti?

ye arūpaṁ upapajjitvā parinibbāyissanti tesaṁ dhammāyatanaṁ uppajjissati, no ca tesaṁ rūpāyatanaṁ uppajjissati. itaresaṁ tesaṁ dhammāyatanañca uppajjissati rūpāyatanañca uppajjissati. (rūpāyatanamūlakaṁ).

55. (ka) yassa manāyatanaṁ uppajjissati tassa dhammāyatanaṁ uppajjissatīti? āmantā.

(kha) yassa vā pana dhammāyatanaṁ uppajjissati tassa manāyatanaṁ uppajjissatīti? āmantā. (manāyatanamūlakaṁ)

(kha) anulomaokāso

56. yattha cakkhāyatanaṁ uppajjissati ...pe0 ....

(ga) anulomapuggalokāsā

57. (ka) yassa yattha cakkhāyatanaṁ uppajjissati tassa tattha sotāyatanaṁ uppajjissatīti? āmantā.

(kha) yassa vā pana yattha sotāyatanaṁ uppajjissati tassa tattha cakkhāyatanaṁ uppajjissatīti? āmantā.

(ka) yassa yattha cakkhāyatanaṁ uppajjissati tassa tattha ghānāyatanaṁ uppajjissatīti?

rūpāvacarānaṁ tesaṁ tattha cakkhāyatanaṁ uppajjissati, no ca tesaṁ tattha ghānāyatanaṁ uppajjissati. kāmāvacarānaṁ tesaṁ tattha cakkhāyatanañca uppajjissati ghānāyatanañca uppajjissati.

(kha) yassa vā pana yattha ghānāyatanaṁ uppajjissati tassa tattha cakkhāyatanaṁ uppajjissatīti? āmantā.

(ka) yassa yattha cakkhāyatanaṁ uppajjissati tassa tattha rūpāyatanaṁ uppajjissatīti? āmantā.

(kha) yassa vā pana yattha rūpāyatanaṁ uppajjissati tassa tattha cakkhāyatanaṁ uppajjissatīti?

asaññasattānaṁ tesaṁ tattha rūpāyatanaṁ uppajjissati, no ca tesaṁ tattha cakkhāyatanaṁ uppajjissati. pañcavokārānaṁ tesaṁ tattha rūpāyatanañca uppajjissati cakkhāyatanañca uppajjissati.

(ka) yassa yattha cakkhāyatanaṁ uppajjissati tassa tattha manāyatanaṁ uppajjissatīti? āmantā.

(kha) yassa vā pana yattha manāyatanaṁ uppajjissati tassa tattha cakkhāyatanaṁ uppajjissatīti?

arūpānaṁ tesaṁ tattha manāyatanaṁ uppajjissati, no ca tesaṁ tattha cakkhāyatanaṁ uppajjissati. pañcavokārānaṁ tesaṁ tattha manāyatanañca uppajjissati cakkhāyatanañca uppajjissati.

(ka) yassa yattha cakkhāyatanaṁ uppajjissati tassa tattha dhammāyatanaṁ uppajjissatīti? āmantā.

(kha) yassa vā pana yattha dhammāyatanaṁ uppajjissati tassa tattha cakkhāyatanaṁ uppajjissatīti?

asaññasattānaṁ arūpānaṁ tesaṁ tattha dhammāyatanaṁ uppajjissati, no ca tesaṁ tattha cakkhāyatanaṁ uppajjissati. pañcavokārānaṁ tesaṁ tattha dhammāyatanañca uppajjissati cakkhāyatanañca uppajjissati. (cakkhāyatanamūlakaṁ)

58. (ka) yassa yattha ghānāyatanaṁ uppajjissati tassa tattha rūpāyatanaṁ uppajjissatīti? āmantā.

(kha) yassa vā pana yattha rūpāyatanaṁ uppajjissati tassa tattha ghānāyatanaṁ uppajjissatīti?

rūpāvacarānaṁ tesaṁ tattha rūpāyatanaṁ uppajjissati, no ca tesaṁ tattha ghānāyatanaṁ uppajjissati. kāmāvacarānaṁ tesaṁ tattha rūpāyatanañca uppajjissati ghānāyatanañca uppajjissati.

yassa yattha ghānāyatanaṁ uppajjissati tassa tattha manāyatanaṁ ...pe0 ... dhammāyatanaṁ uppajjissatīti? āmantā.

yassa vā pana yattha dhammāyatanaṁ uppajjissati tassa tattha ghānāyatanaṁ uppajjissatīti?

rūpāvacarānaṁ arūpāvacarānaṁ tesaṁ tattha dhammāyatanaṁ uppajjissati, no ca tesaṁ tattha ghānāyatanaṁ uppajjissati. kāmāvacarānaṁ tesaṁ tattha dhammāyatanañca uppajjissati ghānāyatanañca uppajjissati. (ghānāyatanamūlakaṁ)

59. (ka) yassa yattha rūpāyatanaṁ uppajjissati tassa tattha manāyatanaṁ uppajjissatīti?

asaññasattānaṁ tesaṁ tattha rūpāyatanaṁ uppajjissati, no ca tesaṁ tattha manāyatanaṁ uppajjissati. pañcavokārānaṁ tesaṁ tattha rūpāyatanañca uppajjissati manāyatanañca uppajjissati.

(kha) yassa vā pana yattha manāyatanaṁ uppajjissati tassa tattha rūpāyatanaṁ uppajjissatīti?

arūpānaṁ tesaṁ tattha manāyatanaṁ uppajjissati, no ca tesaṁ tattha rūpāyatanaṁ uppajjissati. pañcavokārānaṁ tesaṁ tattha manāyatanañca uppajjissati rūpāyatanañca uppajjissati.

(ka) yassa yattha rūpāyatanaṁ uppajjissati tassa tattha dhammāyatanaṁ uppajjissatīti? āmantā.

(kha) yassa vā pana yattha dhammāyatanaṁ uppajjissati tassa tattha rūpāyatanaṁ uppajjissatīti?

arūpānaṁ tesaṁ tattha dhammāyatanaṁ uppajjissati, no ca tesaṁ tattha rūpāyatanaṁ uppajjissati. pañcavokārānaṁ asaññasattānaṁ tesaṁ tattha dhammāyatanañca uppajjissati rūpāyatanañca uppajjissati. (rūpāyatanamūlakaṁ)

60. (ka) yassa yattha manāyatanaṁ uppajjissati tassa tattha dhammāyatanaṁ uppajjissatīti? āmantā.

(kha) yassa vā pana yattha dhammāyatanaṁ uppajjissati tassa tattha manāyatanaṁ uppajjissatīti?

asaññasattānaṁ tesaṁ tattha dhammāyatanaṁ uppajjissati, no ca tesaṁ tattha manāyatanaṁ uppajjissati. catuvokārānaṁ pañcavokārānaṁ tesaṁ tattha dhammāyatanañca uppajjissati manāyatanañca uppajjissati. (manāyatanamūlakaṁ)

(gha) paccanīkapuggalo

61. (ka) yassa cakkhāyatanaṁ nuppajjissati tassa sotāyatanaṁ nuppajjissatīti? āmantā.

(kha) yassa vā pana sotāyatanaṁ nuppajjissati tassa cakkhāyatanaṁ nuppajjissatīti? āmantā.

(ka) yassa cakkhāyatanaṁ nuppajjissati tassa ghānāyatanaṁ nuppajjissatīti? āmantā.

(kha) yassa vā pana ghānāyatanaṁ nuppajjissati tassa cakkhāyatanaṁ nuppajjissatīti?

ye rūpāvacaraṁ upapajjitvā parinibbāyissanti tesaṁ ghānāyatanaṁ nuppajjissati, no ca tesaṁ cakkhāyatanaṁ nuppajjissati. pacchimabhavikānaṁ ye ca arūpaṁ upapajjitvā parinibbāyissanti tesaṁ ghānāyatanañca nuppajjissati cakkhāyatanañca nuppajjissati.

(ka) yassa cakkhāyatanaṁ nuppajjissati tassa rūpāyatanaṁ nuppajjissatīti ? āmantā.

(kha) yassa vā pana rūpāyatanaṁ nuppajjissati tassa cakkhāyatanaṁ nuppajjissatīti? āmantā.

yassa cakkhāyatanaṁ nuppajjissati tassa manāyatanaṁ ...pe0 ... dhammāyatanaṁ nuppajjissatīti?

ye arūpaṁ upapajjitvā parinibbāyissanti tesaṁ cakkhāyatanaṁ nuppajjissati, no ca tesaṁ dhammāyatanaṁ nuppajjissati. pacchimabhavikānaṁ tesaṁ cakkhāyatanañca nuppajjissati dhammāyatanañca nuppajjissati.

yassa vā pana dhammāyatanaṁ nuppajjissati tassa cakkhāyatanaṁ nuppajjissatīti? āmantā. (cakkhāyatanamūlakaṁ)

62. (ka) yassa ghānāyatanaṁ nuppajjissati tassa rūpāyatanaṁ nuppajjissatīti?

ye rūpāvacaraṁ upapajjitvā parinibbāyissanti tesaṁ ghānāyatanaṁ nuppajjissati, no ca tesaṁ rūpāyatanaṁ nuppajjissati. pacchimabhavikānaṁ ye ca arūpaṁ upapajjitvā parinibbāyissanti tesaṁ ghānāyatanañca nuppajjissati rūpāyatanañca nuppajjissati.

(kha) yassa vā pana rūpāyatanaṁ nuppajjissati tassa ghānāyatanaṁ nuppajjissatīti? āmantā.

yassa ghānāyatanaṁ nuppajjissati tassa manāyatanaṁ ...pe0 ... dhammāyatanaṁ nuppajjissatīti?

ye rūpāvacaraṁ arūpāvacaraṁ upapajjitvā parinibbāyissanti tesaṁ ghānāyatanaṁ nuppajjissati, no ca tesaṁ dhammāyatanaṁ nuppajjissati. pacchimabhavikānaṁ tesaṁ ghānāyatanañca nuppajjissati dhammāyatanañca nuppajjissati.

yassa vā pana dhammāyatanaṁ nuppajjissati tassa ghānāyatanaṁ nuppajjissatīti? āmantā. (ghānāyatanamūlakaṁ)

63. yassa rūpāyatanaṁ nuppajjissati tassa manāyatanaṁ ...pe0 ... dhammāyatanaṁ nuppajjissatīti?

ye arūpaṁ upapajjitvā parinibbāyissanti tesaṁ rūpāyatanaṁ nuppajjissati, no ca tesaṁ dhammāyatanaṁ nuppajjissati. pacchimabhavikānaṁ tesaṁ rūpāyatanañca nuppajjissati dhammāyatanañca nuppajjissati.

yassa vā pana dhammāyatanaṁ nuppajjissati tassa rūpāyatanaṁ nuppajjissatīti? āmantā. (rūpāyatanamūlakaṁ)

64. (ka) yassa manāyatanaṁ nuppajjissati tassa dhammāyatanaṁ nuppajjissatīti? āmantā.

(kha) yassa vā pana dhammāyatanaṁ nuppajjissati tassa manāyatanaṁ nuppajjissatīti? āmantā. (manāyatanamūlakaṁ)

(ṅa) paccanīkaokāso

65. yattha cakkhāyatanaṁ nuppajjissati ...pe0 ....

(ca) paccanīkapuggalokāsā

66. (ka) yassa yattha cakkhāyatanaṁ nuppajjissati tassa tattha sotāyatanaṁ nuppajjissatīti? āmantā.

(kha) yassa vā pana yattha sotāyatanaṁ nuppajjissati tassa tattha cakkhāyatanaṁ nuppajjissatīti? āmantā.

(ka) yassa yattha cakkhāyatanaṁ nuppajjissati tassa tattha ghānāyatanaṁ nuppajjissatīti? āmantā.

(kha) yassa vā pana yattha ghānāyatanaṁ nuppajjissati tassa tattha cakkhāyatanaṁ nuppajjissatīti?

rūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha cakkhāyatanaṁ nuppajjissati. pañcavokāre pacchimabhavikānaṁ asaññasattānaṁ arūpānaṁ tesaṁ tattha ghānāyatanañca nuppajjissati cakkhāyatanañca nuppajjissati.

(ka) yassa yattha cakkhāyatanaṁ nuppajjissati tassa tattha rūpāyatanaṁ nuppajjissatīti?

asaññasattānaṁ tesaṁ tattha cakkhāyatanaṁ nuppajjissati, no ca tesaṁ tattha rūpāyatanaṁ nuppajjissati. pañcavokāre pacchimabhavikānaṁ arūpānaṁ tesaṁ tattha cakkhāyatanañca nuppajjissati rūpāyatanañca nuppajjissati.

(kha) yassa vā pana yattha rūpāyatanaṁ nuppajjissati tassa tattha cakkhāyatanaṁ nuppajjissatīti? āmantā.

(ka) yassa yattha cakkhāyatanaṁ nuppajjissati tassa tattha manāyatanaṁ nuppajjissatīti?

arūpānaṁ tesaṁ tattha cakkhāyatanaṁ nuppajjissati, no ca tesaṁ tattha manāyatanaṁ nuppajjissati. pacchimabhavikānaṁ asaññasattānaṁ tesaṁ tattha cakkhāyatanañca nuppajjissati manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha cakkhāyatanaṁ nuppajjissatīti? āmantā.

(ka) yassa yattha cakkhāyatanaṁ nuppajjissati tassa tattha dhammāyatanaṁ nuppajjissatīti?

asaññasattānaṁ arūpānaṁ tesaṁ tattha cakkhāyatanaṁ nuppajjissati, no ca tesaṁ tattha dhammāyatanaṁ nuppajjissati. pacchimabhavikānaṁ tesaṁ tattha cakkhāyatanañca nuppajjissati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha cakkhāyatanaṁ nuppajjissatīti? āmantā. (cakkhāyatanamūlakaṁ)

67. (ka) yassa yattha ghānāyatanaṁ nuppajjissati tassa tattha rūpāyatanaṁ nuppajjissatīti?

rūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha rūpāyatanaṁ nuppajjissati. pañcavokāre pacchimabhavikānaṁ arūpānaṁ tesaṁ tattha ghānāyatanañca nuppajjissati rūpāyatanañca nuppajjissati.

(kha) yassa vā pana yattha rūpāyatanaṁ nuppajjissati tassa tattha ghānāyatanaṁ nuppajjissatīti? āmantā.

(ka) yassa yattha ghānāyatanaṁ nuppajjissati tassa tattha manāyatanaṁ nuppajjissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha manāyatanaṁ nuppajjissati. pacchimabhavikānaṁ asaññasattānaṁ tesaṁ tattha ghānāyatanañca nuppajjissati manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha ghānāyatanaṁ nuppajjissatīti? āmantā.

(ka) yassa yattha ghānāyatanaṁ nuppajjissati tassa tattha dhammāyatanaṁ nuppajjissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha dhammāyatanaṁ nuppajjissati. pacchimabhavikānaṁ tesaṁ tattha ghānāyatanañca nuppajjissati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha ghānāyatanaṁ nuppajjissatīti? āmantā. (ghānāyatanamūlakaṁ)

68. (ka) yassa yattha rūpāyatanaṁ nuppajjissati tassa tattha manāyatanaṁ nuppajjissatīti?

arūpānaṁ tesaṁ tattha rūpāyatanaṁ nuppajjissati, no ca tesaṁ tattha manāyatanaṁ nuppajjissati. pacchimabhavikānaṁ tesaṁ tattha rūpāyatanañca nuppajjissati manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha rūpāyatanaṁ nuppajjissatīti ?

asaññasattānaṁ tesaṁ tattha manāyatanaṁ nuppajjissati, no ca tesaṁ tattha rūpāyatanaṁ nuppajjissati. pacchimabhavikānaṁ tesaṁ tattha manāyatanañca nuppajjissati rūpāyatanañca nuppajjissati.

(ka) yassa yattha rūpāyatanaṁ nuppajjissati tassa tattha dhammāyatanaṁ nuppajjissatīti?

arūpānaṁ tesaṁ tattha rūpāyatanaṁ nuppajjissati, no ca tesaṁ tattha dhammāyatanaṁ nuppajjissati. pacchimabhavikānaṁ tesaṁ tattha rūpāyatanañca nuppajjissati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha rūpāyatanaṁ nuppajjissatīti? āmantā. (rūpāyatanamūlakaṁ)

69. (ka) yassa yattha manāyatanaṁ nuppajjissati tassa tattha dhammāyatanaṁ nuppajjissatīti?

asaññasattānaṁ tesaṁ tattha manāyatanaṁ nuppajjissati, no ca tesaṁ tattha dhammāyatanaṁ nuppajjissati. pacchimabhavikānaṁ tesaṁ tattha manāyatanañca nuppajjissati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha manāyatanaṁ nuppajjissatīti? āmantā. (manāyatanamūlakaṁ)

(4) paccuppannātītavāro

(ka) anulomapuggalo

70. (ka) yassa cakkhāyatanaṁ uppajjati tassa sotāyatanaṁ uppajjitthāti? āmantā.

(kha) yassa vā pana sotāyatanaṁ uppajjittha tassa cakkhāyatanaṁ uppajjatīti ?

sabbesaṁ cavantānaṁ acakkhukānaṁ upapajjantānaṁ tesaṁ sotāyatanaṁ uppajjittha, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ sotāyatanañca uppajjittha cakkhāyatanañca uppajjati.

yassa cakkhāyatanaṁ uppajjati tassa ghānāyatanaṁ ...pe0 ... rūpāyatanaṁ ... manāyatanaṁ ... dhammāyatanaṁ uppajjitthāti? āmantā.

yassa vā pana dhammāyatanaṁ uppajjittha tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ dhammāyatanaṁ uppajjittha, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ dhammāyatanañca uppajjittha cakkhāyatanañca uppajjati. (cakkhāyatanamūlakaṁ)

71. yassa ghānāyatanaṁ uppajjati tassa rūpāyatanaṁ ...pe0 ... manāyatanaṁ ... dhammāyatanaṁ uppajjitthāti? āmantā.

yassa vā pana dhammāyatanaṁ uppajjittha tassa ghānāyatanaṁ uppajjatīti?

sabbesaṁ cavantānaṁ aghānakānaṁ upapajjantānaṁ tesaṁ dhammāyatanaṁ uppajjittha, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ dhammāyatanañca uppajjittha ghānāyatanañca uppajjati. (ghānāyatanamūlakaṁ)

72. yassa rūpāyatanaṁ uppajjati tassa manāyatanaṁ ...pe0 ... dhammāyatanaṁ uppajjitthāti? āmantā.

yassa vā pana dhammāyatanaṁ uppajjittha tassa rūpāyatanaṁ uppajjatīti?

sabbesaṁ cavantānaṁ arūpakānaṁ upapajjantānaṁ tesaṁ dhammāyatanaṁ uppajjittha, no ca tesaṁ rūpāyatanaṁ uppajjati. sarūpakānaṁ upapajjantānaṁ tesaṁ dhammāyatanañca uppajjittha rūpāyatanañca uppajjati. (rūpāyatanamūlakaṁ)

73. (ka) yassa manāyatanaṁ uppajjati tassa dhammāyatanaṁ uppajjitthāti? āmantā.

(kha) yassa vā pana dhammāyatanaṁ uppajjittha tassa manāyatanaṁ uppajjatīti?

sabbesaṁ cavantānaṁ acittakānaṁ upapajjantānaṁ tesaṁ dhammāyatanaṁ uppajjittha, no ca tesaṁ manāyatanaṁ uppajjati. sacittakānaṁ upapajjantānaṁ tesaṁ dhammāyatanañca uppajjittha manāyatanañca uppajjati. (manāyatanamūlakaṁ)

(kha) anulomaokāso

74. yattha cakkhāyatanaṁ uppajjati tattha sotāyatanaṁ uppajjitthāti? āmantā ....pe0 ....

(ga) anulomapuggalokāsā

75. (ka) yassa yattha cakkhāyatanaṁ uppajjati tassa tattha sotāyatanaṁ uppajjitthāti?

suddhāvāsaṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha sotāyatanaṁ uppajjittha. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati sotāyatanañca uppajjittha.

(kha) yassa vā pana yattha sotāyatanaṁ uppajjittha tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha sotāyatanaṁ uppajjittha, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha sotāyatanañca uppajjittha cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha ghānāyatanaṁ uppajjitthāti?

rūpāvacaraṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha ghānāyatanaṁ uppajjittha. sacakkhukānaṁ kāmāvacaraṁ upapajjantānaṁ tesaṁ tattha cakkhāyatanañca uppajjati ghānāyatanañca uppajjittha.

(kha) yassa vā pana yattha ghānāyatanaṁ uppajjittha tassa tattha cakkhāyatanaṁ uppajjatīti?

kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha ghānāyatanaṁ uppajjittha, no ca tesaṁ tattha cakkhāyatanaṁ uppajjati. sacakkhukānaṁ kāmāvacaraṁ upapajjantānaṁ tesaṁ tattha ghānāyatanañca uppajjittha cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha rūpāyatanaṁ uppajjitthāti?

suddhāvāsaṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha rūpāyatanaṁ uppajjittha. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati rūpāyatanañca uppajjittha.

(kha) yassa vā pana yattha rūpāyatanaṁ uppajjittha tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ asaññasattānaṁ tesaṁ tattha rūpāyatanaṁ uppajjittha, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha rūpāyatanañca ca uppajjittha cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha manāyatanaṁ uppajjitthāti?

suddhāvāsaṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha manāyatanaṁ uppajjittha. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati manāyatanañca uppajjittha.

(kha) yassa vā pana yattha manāyatanaṁ uppajjittha tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha manāyatanaṁ uppajjittha, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha manāyatanañca uppajjittha cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha dhammāyatanaṁ uppajjitthāti?

suddhāvāsaṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha dhammāyatanaṁ uppajjittha. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati dhammāyatanañca uppajjittha.

(kha) yassa vā pana yattha dhammāyatanaṁ uppajjittha tassa tattha cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ tattha dhammāyatanaṁ uppajjittha, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha dhammāyatanañca uppajjittha cakkhāyatanañca uppajjati. (cakkhāyatanamūlakaṁ)

76. (ka) yassa yattha ghānāyatanaṁ uppajjati tassa tattha rūpāyatanaṁ uppajjitthāti? āmantā.

(kha) yassa vā pana yattha rūpāyatanaṁ uppajjittha tassa tattha ghānāyatanaṁ uppajjatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha rūpāyatanaṁ uppajjittha, no ca tesaṁ tattha ghānāyatanaṁ uppajjati. saghānakānaṁ upapajjantānaṁ tesaṁ tattha rūpāyatanañca uppajjittha ghānāyatanañca uppajjati.

(ka) yassa yattha ghānāyatanaṁ uppajjati tassa tattha manāyatanaṁ uppajjitthāti? āmantā.

(kha) yassa vā pana yattha manāyatanaṁ uppajjittha tassa tattha ghānāyatanaṁ uppajjatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha manāyatanaṁ uppajjittha, no ca tesaṁ tattha ghānāyatanaṁ uppajjati. saghānakānaṁ upapajjantānaṁ tesaṁ tattha manāyatanañca uppajjittha ghānāyatanañca uppajjati.

(ka) yassa yattha ghānāyatanaṁ uppajjati tassa tattha dhammāyatanaṁ uppajjitthāti? āmantā.

(kha) yassa vā pana yattha dhammāyatanaṁ uppajjittha tassa tattha ghānāyatanaṁ uppajjatīti?

sabbesaṁ cavantānaṁ aghānakānaṁ upapajjantānaṁ tesaṁ tattha dhammāyatanaṁ uppajjittha, no ca tesaṁ tattha ghānāyatanaṁ uppajjati. saghānakānaṁ upapajjantānaṁ tesaṁ tattha dhammāyatanañca uppajjittha ghānāyatanañca uppajjati. (ghānāyatanamūlakaṁ)

77. (ka) yassa yattha rūpāyatanaṁ uppajjati tassa tattha manāyatanaṁ uppajjitthāti?

suddhāvāsaṁ upapajjantānaṁ asaññasattaṁ upapajjantānaṁ tesaṁ tattha rūpāyatanaṁ uppajjati, no ca tesaṁ tattha manāyatanaṁ uppajjittha. itaresaṁ pañcavokāraṁ upapajjantānaṁ tesaṁ tattha rūpāyatanañca uppajjati manāyatanañca uppajjittha.

(kha) yassa vā pana yattha manāyatanaṁ uppajjittha tassa tattha rūpāyatanaṁ uppajjatīti?

pañcavokārā cavantānaṁ arūpānaṁ tesaṁ tattha manāyatanaṁ uppajjittha, no ca tesaṁ tattha rūpāyatanaṁ uppajjati. pañcavokāraṁ upapajjantānaṁ tesaṁ tattha manāyatanañca uppajjittha rūpāyatanañca uppajjati.

(ka) yassa yattha rūpāyatanaṁ uppajjati tassa tattha dhammāyatanaṁ uppajjitthāti?

suddhāvāsaṁ upapajjantānaṁ tesaṁ tattha rūpāyatanaṁ uppajjati, no ca tesaṁ tattha dhammāyatanaṁ uppajjittha. itaresaṁ sarūpakānaṁ upapajjantānaṁ tesaṁ tattha rūpāyatanañca uppajjati dhammāyatanañca uppajjittha.

(kha) yassa vā pana yattha dhammāyatanaṁ uppajjittha tassa tattha rūpāyatanaṁ uppajjatīti?

sabbesaṁ cavantānaṁ arūpakānaṁ upapajjantānaṁ tesaṁ tattha dhammāyatanaṁ uppajjittha, no ca tesaṁ tattha rūpāyatanaṁ uppajjati. sarūpakānaṁ upapajjantānaṁ tesaṁ tattha dhammāyatanañca uppajjittha rūpāyatanañca uppajjati. (rūpāyatanamūlakaṁ)

78. (ka) yassa yattha manāyatanaṁ uppajjati tassa tattha dhammāyatanaṁ uppajjitthāti?

suddhāvāsaṁ upapajjantānaṁ tesaṁ tattha manāyatanaṁ uppajjati, no ca tesaṁ tattha dhammāyatanaṁ uppajjittha. itaresaṁ sacittakānaṁ upapajjantānaṁ tesaṁ tattha manāyatanañca uppajjati dhammāyatanañca uppajjittha.

(kha) yassa vā pana yattha dhammāyatanaṁ uppajjittha tassa tattha manāyatanaṁ uppajjatīti?

sabbesaṁ cavantānaṁ acittakānaṁ upapajjantānaṁ tesaṁ tattha dhammāyatanaṁ uppajjittha, no ca tesaṁ tattha manāyatanaṁ uppajjati. sacittakānaṁ upapajjantānaṁ tesaṁ tattha dhammāyatanañca uppajjittha manāyatanañca uppajjati. (manāyatanamūlakaṁ)

(gha) paccanīkapuggalo

79. (ka) yassa cakkhāyatanaṁ nuppajjati tassa sotāyatanaṁ nuppajjitthāti? uppajjittha.

(kha) yassa vā pana sotāyatanaṁ nuppajjittha tassa cakkhāyatanaṁ nuppajjatīti? natthi.

yassa cakkhāyatanaṁ nuppajjati tassa ghānāyatanaṁ ...pe0 ... rūpāyatanaṁ ... manāyatanaṁ ... dhammāyatanaṁ nuppajjitthāti? uppajjittha.

yassa vā pana dhammāyatanaṁ nuppajjittha tassa cakkhāyatanaṁ nuppajjatīti? natthi.

80. yassa ghānāyatanaṁ ...pe0 ... rūpāyatanaṁ ... manāyatanaṁ nuppajjati tassa dhammāyatanaṁ nuppajjitthāti? uppajjittha.

yassa vā pana dhammāyatanaṁ nuppajjittha tassa manāyatanaṁ nuppajjatīti? natthi.

(ṅa) paccanīkaokāso

81. yattha cakkhāyatanaṁ nuppajjati ...pe0 ....

(ca) paccanīkapuggalokāsā

82. (ka) yassa yattha cakkhāyatanaṁ nuppajjati tassa tattha sotāyatanaṁ nuppajjitthāti?

pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha sotāyatanaṁ nuppajjittha. suddhāvāse parinibbantānaṁ asaññasattānaṁ arūpānaṁ tesaṁ tattha cakkhāyatanañca nuppajjati sotāyatanañca nuppajjittha.

(kha) yassa vā pana yattha sotāyatanaṁ nuppajjittha tassa tattha cakkhāyatanaṁ nuppajjatīti?

suddhāvāsaṁ upapajjantānaṁ tesaṁ tattha sotāyatanaṁ nuppajjittha, no ca tesaṁ tattha cakkhāyatanaṁ nuppajjati. suddhāvāse parinibbantānaṁ asaññasattānaṁ arūpānaṁ tesaṁ tattha sotāyatanañca nuppajjittha cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha ghānāyatanaṁ nuppajjitthāti?

kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha ghānāyatanaṁ nuppajjittha. rūpāvacarā cavantānaṁ asaññasattānaṁ arūpānaṁ tesaṁ tattha cakkhāyatanañca nuppajjati ghānāyatanañca nuppajjittha.

(kha) yassa vā pana yattha ghānāyatanaṁ nuppajjittha tassa tattha cakkhāyatanaṁ nuppajjatīti?

rūpāvacaraṁ upapajjantānaṁ tesaṁ tattha ghānāyatanaṁ nuppajjittha, no ca tesaṁ tattha cakkhāyatanaṁ nuppajjati. rūpāvacarā cavantānaṁ asaññasattānaṁ arūpānaṁ tesaṁ tattha ghānāyatanañca nuppajjittha cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha rūpāyatanaṁ nuppajjitthāti?

pañcavokārā cavantānaṁ acakkhukānaṁ kāmāvacaraṁ upapajjantānaṁ asaññasattānaṁ tesaṁ tattha cakkhāyatanaṁ nuppajjati, no ca tesaṁ tattha rūpāyatanaṁ nuppajjittha. suddhāvāse parinibbantānaṁ arūpānaṁ tesaṁ tattha cakkhāyatanañca nuppajjati rūpāyatanañca nuppajjittha.

(kha) yassa vā pana yattha rūpāyatanaṁ nuppajjittha tassa tattha cakkhāyatanaṁ nuppajjatīti?

suddhāvāsaṁ upapajjantānaṁ tesaṁ tattha rūpāyatanaṁ nuppajjittha, no ca tesaṁ tattha cakkhāyatanaṁ nuppajjati. suddhāvāse parinibbantānaṁ arūpānaṁ tesaṁ tattha rūpāyatanañca nuppajjittha cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha manāyatanaṁ nuppajjitthāti?

pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha cakkhāyatanaṁ nuppajjati, no ca tesaṁ tattha manāyatanaṁ nuppajjittha. suddhāvāse parinibbantānaṁ asaññasattānaṁ tesaṁ tattha cakkhāyatanañca nuppajjati manāyatanañca nuppajjittha.

(kha) yassa vā pana yattha manāyatanaṁ nuppajjittha tassa tattha cakkhāyatanaṁ nuppajjatīti?

suddhāvāsaṁ upapajjantānaṁ tesaṁ tattha manāyatanaṁ nuppajjittha, no ca tesaṁ tattha cakkhāyatanaṁ nuppajjati. suddhāvāse parinibbantānaṁ asaññasattānaṁ tesaṁ tattha manāyatanañca nuppajjittha cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha dhammāyatanaṁ nuppajjitthāti?

sabbesaṁ cavantānaṁ acakkhukānaṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha dhammāyatanaṁ nuppajjittha. suddhāvāse parinibbantānaṁ tesaṁ tattha cakkhāyatanañca nuppajjati dhammāyatanañca nuppajjittha.

(kha) yassa vā pana yattha dhammāyatanaṁ nuppajjittha tassa tattha cakkhāyatanaṁ nuppajjatīti?

suddhāvāsaṁ upapajjantānaṁ tesaṁ tattha dhammāyatanaṁ nuppajjittha, no ca tesaṁ tattha cakkhāyatanaṁ nuppajjati. suddhāvāse parinibbantānaṁ tesaṁ tattha dhammāyatanañca nuppajjittha cakkhāyatanañca nuppajjati. (cakkhāyatanamūlakaṁ)

83. (ka) yassa yattha ghānāyatanaṁ nuppajjati tassa tattha rūpāyatanaṁ nuppajjitthāti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha ghānāyatanaṁ nuppajjati, no ca tesaṁ tattha rūpāyatanaṁ nuppajjittha. suddhāvāsānaṁ arūpānaṁ tesaṁ tattha ghānāyatanañca nuppajjati rūpāyatanañca nuppajjittha.

(kha) yassa vā pana yattha rūpāyatanaṁ nuppajjittha tassa tattha ghānāyatanaṁ nuppajjatīti? āmantā.

(ka) yassa yattha ghānāyatanaṁ nuppajjati tassa tattha manāyatanaṁ nuppajjitthāti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha ghānāyatanaṁ nuppajjati, no ca tesaṁ tattha manāyatanaṁ nuppajjittha. suddhāvāsānaṁ asaññasattānaṁ tesaṁ tattha ghānāyatanañca nuppajjati manāyatanañca nuppajjittha.

(kha) yassa vā pana yattha manāyatanaṁ nuppajjittha tassa tattha ghānāyatanaṁ nuppajjatīti? āmantā.

(ka) yassa yattha ghānāyatanaṁ nuppajjati tassa tattha dhammāyatanaṁ nuppajjitthāti?

sabbesaṁ cavantānaṁ aghānakānaṁ upapajjantānaṁ tesaṁ tattha ghānāyatanaṁ nuppajjati, no ca tesaṁ tattha dhammāyatanaṁ nuppajjittha. suddhāvāsānaṁ tesaṁ tattha ghānāyatanañca nuppajjati dhammāyatanañca nuppajjittha.

(kha) yassa vā pana yattha dhammāyatanaṁ nuppajjittha tassa tattha ghānāyatanaṁ nuppajjatīti? āmantā. (ghānāyatanamūlakaṁ)

84. (ka) yassa yattha rūpāyatanaṁ nuppajjati tassa tattha manāyatanaṁ nuppajjitthāti?

pañcavokārā cavantānaṁ arūpānaṁ tesaṁ tattha rūpāyatanaṁ nuppajjati, no ca tesaṁ tattha manāyatanaṁ nuppajjittha. suddhāvāse parinibbantānaṁ asaññasattā cavantānaṁ tesaṁ tattha rūpāyatanañca nuppajjati manāyatanañca nuppajjittha.

(kha) yassa vā pana yattha manāyatanaṁ nuppajjittha tassa tattha rūpāyatanaṁ nuppajjatīti?

suddhāvāsaṁ upapajjantānaṁ asaññasattaṁ upapajjantānaṁ tesaṁ tattha manāyatanaṁ nuppajjittha, no ca tesaṁ tattha rūpāyatanaṁ nuppajjati. suddhāvāse parinibbantānaṁ asaññasattā cavantānaṁ tesaṁ tattha manāyatanañca nuppajjittha rūpāyatanañca nuppajjati.

(ka) yassa yattha rūpāyatanaṁ nuppajjati tassa tattha dhammāyatanaṁ nuppajjitthāti?

sabbesaṁ cavantānaṁ arūpakānaṁ upapajjantānaṁ tesaṁ tattha rūpāyatanaṁ nuppajjati, no ca tesaṁ tattha dhammāyatanaṁ nuppajjittha. suddhāvāse parinibbantānaṁ tesaṁ tattha rūpāyatanañca nuppajjati dhammāyatanañca nuppajjittha.

(kha) yassa vā pana yattha dhammāyatanaṁ nuppajjittha tassa tattha rūpāyatanaṁ nuppajjatīti?

suddhāvāsaṁ upapajjantānaṁ tesaṁ tattha dhammāyatanaṁ nuppajjittha, no ca tesaṁ tattha rūpāyatanaṁ nuppajjati. suddhāvāse parinibbantānaṁ tesaṁ tattha dhammāyatanañca nuppajjittha rūpāyatanañca nuppajjati. (rūpāyatanamūlakaṁ)

85. (ka) yassa yattha manāyatanaṁ nuppajjati tassa tattha dhammāyatanaṁ nuppajjitthāti?

sabbesaṁ cavantānaṁ acittakānaṁ upapajjantānaṁ tesaṁ tattha manāyatanaṁ nuppajjati, no ca tesaṁ tattha dhammāyatanaṁ nuppajjittha. suddhāvāse parinibbantānaṁ tesaṁ tattha manāyatanañca nuppajjati dhammāyatanañca nuppajjittha.

(kha) yassa vā pana yattha dhammāyatanaṁ nuppajjittha tassa tattha manāyatanaṁ nuppajjatīti?

suddhāvāsaṁ upapajjantānaṁ tesaṁ tattha dhammāyatanaṁ nuppajjittha, no ca tesaṁ tattha manāyatanaṁ nuppajjati. suddhāvāse parinibbantānaṁ tesaṁ tattha dhammāyatanañca nuppajjittha manāyatanañca nuppajjati. (manāyatanamūlakaṁ)

(5) paccuppannānāgatavāro

(ka) anulomapuggalo

86. (ka) yassa cakkhāyatanaṁ uppajjati tassa sotāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ cakkhāyatanaṁ uppajjati, no ca tesaṁ sotāyatanaṁ uppajjissati. itaresaṁ sacakkhukānaṁ upapajjantānaṁ tesaṁ cakkhāyatanañca uppajjati sotāyatanañca uppajjissati.

(kha) yassa vā pana sotāyatanaṁ uppajjissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ sotāyatanaṁ uppajjissati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ sotāyatanañca uppajjissati cakkhāyatanañca uppajjati.

(ka) yassa cakkhāyatanaṁ uppajjati tassa ghānāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ upapajjantānaṁ tesaṁ cakkhāyatanaṁ uppajjati, no ca tesaṁ ghānāyatanaṁ uppajjissati. itaresaṁ sacakkhukānaṁ upapajjantānaṁ tesaṁ cakkhāyatanañca uppajjati ghānāyatanañca uppajjissati.

(kha) yassa vā pana ghānāyatanaṁ uppajjissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ ghānāyatanaṁ uppajjissati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ ghānāyatanañca uppajjissati cakkhāyatanañca uppajjati.

(ka) yassa cakkhāyatanaṁ uppajjati tassa rūpāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ cakkhāyatanaṁ uppajjati, no ca tesaṁ rūpāyatanaṁ uppajjissati. itaresaṁ sacakkhukānaṁ upapajjantānaṁ tesaṁ cakkhāyatanañca uppajjati rūpāyatanañca uppajjissati.

(kha) yassa vā pana rūpāyatanaṁ uppajjissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ rūpāyatanaṁ uppajjissati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ rūpāyatanañca uppajjissati cakkhāyatanañca uppajjati.

(ka) yassa cakkhāyatanaṁ uppajjati tassa manāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ cakkhāyatanaṁ uppajjati, no ca tesaṁ manāyatanaṁ uppajjissati. itaresaṁ sacakkhukānaṁ upapajjantānaṁ tesaṁ cakkhāyatanañca uppajjati manāyatanañca uppajjissati.

(kha) yassa vā pana manāyatanaṁ uppajjissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ manāyatanaṁ uppajjissati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ manāyatanañca uppajjissati cakkhāyatanañca uppajjati.

(ka) yassa cakkhāyatanaṁ uppajjati tassa dhammāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ cakkhāyatanaṁ uppajjati, no ca tesaṁ dhammāyatanaṁ uppajjissati. itaresaṁ sacakkhukānaṁ upapajjantānaṁ tesaṁ cakkhāyatanañca uppajjati dhammāyatanañca uppajjissati.

(kha) yassa vā pana dhammāyatanaṁ uppajjissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ dhammāyatanaṁ uppajjissati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ dhammāyatanañca uppajjissati cakkhāyatanañca uppajjati. (cakkhāyatanamūlakaṁ)

87. (ka) yassa ghānāyatanaṁ uppajjati tassa rūpāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ ghānāyatanaṁ uppajjati, no ca tesaṁ rūpāyatanaṁ uppajjissati. itaresaṁ saghānakānaṁ upapajjantānaṁ tesaṁ ghānāyatanañca uppajjati rūpāyatanañca uppajjissati.

(kha) yassa vā pana rūpāyatanaṁ uppajjissati tassa ghānāyatanaṁ uppajjatīti?

sabbesaṁ cavantānaṁ aghānakānaṁ upapajjantānaṁ tesaṁ rūpāyatanaṁ uppajjissati, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ rūpāyatanañca uppajjissati ghānāyatanañca uppajjati.

(ka) yassa ghānāyatanaṁ uppajjati tassa manāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ tesaṁ ghānāyatanaṁ uppajjati, no ca tesaṁ manāyatanaṁ uppajjissati. itaresaṁ saghānakānaṁ upapajjantānaṁ tesaṁ ghānāyatanañca uppajjati manāyatanañca uppajjissati.

(kha) yassa vā pana manāyatanaṁ uppajjissati tassa ghānāyatanaṁ uppajjatīti?

sabbesaṁ cavantānaṁ aghānakānaṁ upapajjantānaṁ tesaṁ manāyatanaṁ uppajjissati, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ manāyatanañca uppajjissati ghānāyatanañca uppajjati.

(ka) yassa ghānāyatanaṁ uppajjati tassa dhammāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ tesaṁ ghānāyatanaṁ uppajjati, no ca tesaṁ dhammāyatanaṁ uppajjissati. itaresaṁ saghānakānaṁ upapajjantānaṁ tesaṁ ghānāyatanañca uppajjati dhammāyatanañca uppajjissati.

(kha) yassa vā pana dhammāyatanaṁ uppajjissati tassa ghānāyatanaṁ uppajjatīti?

sabbesaṁ cavantānaṁ aghānakānaṁ upapajjantānaṁ tesaṁ dhammāyatanaṁ uppajjissati, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ dhammāyatanañca uppajjissati ghānāyatanañca uppajjati. (ghānāyatanamūlakaṁ)

88. (ka) yassa rūpāyatanaṁ uppajjati tassa manāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ rūpāyatanaṁ uppajjati, no ca tesaṁ manāyatanaṁ uppajjissati. itaresaṁ sarūpakānaṁ upapajjantānaṁ tesaṁ rūpāyatanañca uppajjati manāyatanañca uppajjissati.

(kha) yassa vā pana manāyatanaṁ uppajjissati tassa rūpāyatanaṁ uppajjatīti?

sabbesaṁ cavantānaṁ arūpakānaṁ upapajjantānaṁ tesaṁ manāyatanaṁ uppajjissati, no ca tesaṁ rūpāyatanaṁ uppajjati. sarūpakānaṁ upapajjantānaṁ tesaṁ manāyatanañca uppajjissati rūpāyatanañca uppajjati.

(ka) yassa rūpāyatanaṁ uppajjati tassa dhammāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ rūpāyatanaṁ uppajjati, no ca tesaṁ dhammāyatanaṁ uppajjissati. itaresaṁ sarūpakānaṁ upapajjantānaṁ tesaṁ rūpāyatanañca uppajjati dhammāyatanañca uppajjissati.

(kha) yassa vā pana dhammāyatanaṁ uppajjissati tassa rūpāyatanaṁ uppajjatīti?

sabbesaṁ cavantānaṁ arūpakānaṁ upapajjantānaṁ tesaṁ dhammāyatanaṁ uppajjissati, no ca tesaṁ rūpāyatanaṁ uppajjati. sarūpakānaṁ upapajjantānaṁ tesaṁ dhammāyatanañca uppajjissati rūpāyatanañca uppajjati. (rūpāyatanamūlakaṁ)

89. (ka) yassa manāyatanaṁ uppajjati tassa dhammāyatanaṁ uppajjissatīti?

pacchimabhavikānaṁ upapajjantānaṁ tesaṁ manāyatanaṁ uppajjati, no ca tesaṁ dhammāyatanaṁ uppajjissati. itaresaṁ sacittakānaṁ upapajjantānaṁ tesaṁ manāyatanañca uppajjati, dhammāyatanañca uppajjissati.

(kha) yassa vā pana dhammāyatanaṁ uppajjissati tassa manāyatanaṁ uppajjatīti?

sabbesaṁ cavantānaṁ acittakānaṁ upapajjantānaṁ tesaṁ dhammāyatanaṁ uppajjissati, no ca tesaṁ manāyatanaṁ uppajjati. sacittakānaṁ upapajjantānaṁ tesaṁ dhammāyatanañca uppajjissati manāyatanañca uppajjati.

(kha) anulomaokāso

90. yattha cakkhāyatanaṁ uppajjati ...pe0 ....

(ga) anulomapuggalokāsā

91. (ka) yassa yattha cakkhāyatanaṁ uppajjati tassa tattha sotāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha sotāyatanaṁ uppajjissati. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati sotāyatanañca uppajjissati.

(kha) yassa vā pana yattha sotāyatanaṁ uppajjissati tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha sotāyatanaṁ uppajjissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha sotāyatanañca uppajjissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha ghānāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha ghānāyatanaṁ uppajjissati. itaresaṁ sacakkhukānaṁ kāmāvacaraṁ upapajjantānaṁ tesaṁ tattha cakkhāyatanañca uppajjati ghānāyatanañca uppajjissati.

(kha) yassa vā pana yattha ghānāyatanaṁ uppajjissati tassa tattha cakkhāyatanaṁ uppajjatīti?

kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha ghānāyatanaṁ uppajjissati, no ca tesaṁ tattha cakkhāyatanaṁ uppajjati. sacakkhukānaṁ kāmāvacaraṁ upapajjantānaṁ tesaṁ tattha ghānāyatanañca uppajjissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha rūpāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha rūpāyatanaṁ uppajjissati. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati rūpāyatanañca uppajjissati.

(kha) yassa vā pana yattha rūpāyatanaṁ uppajjissati tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ asaññasattānaṁ tesaṁ tattha rūpāyatanaṁ uppajjissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha rūpāyatanañca uppajjissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha manāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha manāyatanaṁ uppajjissati. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati manāyatanañca uppajjissati.

(kha) yassa vā pana yattha manāyatanaṁ uppajjissati tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha manāyatanaṁ uppajjissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha manāyatanañca uppajjissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha dhammāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha dhammāyatanaṁ uppajjissati. itaresaṁ sacakkhukānaṁ upapajjantānaṁ tesaṁ tattha cakkhāyatanañca uppajjati dhammāyatanañca uppajjissati.

(kha) yassa vā pana yattha dhammāyatanaṁ uppajjissati tassa tattha cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ tattha dhammāyatanaṁ uppajjissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha dhammāyatanañca uppajjissati cakkhāyatanañca uppajjati. (cakkhāyatanamūlakaṁ)

92. (ka) yassa yattha ghānāyatanaṁ uppajjati tassa tattha rūpāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ tesaṁ tattha ghānāyatanaṁ uppajjati, no ca tesaṁ tattha rūpāyatanaṁ uppajjissati. itaresaṁ saghānakānaṁ upapajjantānaṁ tesaṁ tattha ghānāyatanañca uppajjati rūpāyatanañca uppajjissati.

(kha) yassa vā pana yattha rūpāyatanaṁ uppajjissati tassa tattha ghānāyatanaṁ uppajjatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha rūpāyatanaṁ uppajjissati, no ca tesaṁ tattha ghānāyatanaṁ uppajjati. saghānakānaṁ upapajjantānaṁ tesaṁ tattha rūpāyatanañca uppajjissati ghānāyatanañca uppajjati.

(ka) yassa yattha ghānāyatanaṁ uppajjati tassa tattha manāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ tesaṁ tattha ghānāyatanaṁ uppajjati, no ca tesaṁ tattha manāyatanaṁ uppajjissati. itaresaṁ saghānakānaṁ upapajjantānaṁ tesaṁ tattha ghānāyatanañca uppajjati manāyatanañca uppajjissati.

(kha) yassa vā pana yattha manāyatanaṁ uppajjissati tassa tattha ghānāyatanaṁ uppajjatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha manāyatanaṁ uppajjissati, no ca tesaṁ tattha ghānāyatanaṁ uppajjati. saghānakānaṁ upapajjantānaṁ tesaṁ tattha manāyatanañca uppajjissati ghānāyatanañca uppajjati.

(ka) yassa yattha ghānāyatanaṁ uppajjati tassa tattha dhammāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ tesaṁ tattha ghānāyatanaṁ uppajjati, no ca tesaṁ tattha dhammāyatanaṁ uppajjissati. itaresaṁ saghānakānaṁ upapajjantānaṁ tesaṁ tattha ghānāyatanañca uppajjati dhammāyatanañca uppajjissati.

(kha) yassa vā pana yattha dhammāyatanaṁ uppajjissati tassa tattha ghānāyatanaṁ uppajjatīti?

sabbesaṁ cavantānaṁ aghānakānaṁ upapajjantānaṁ tesaṁ tattha dhammāyatanaṁ uppajjissati, no ca tesaṁ tattha ghānāyatanaṁ uppajjati. saghānakānaṁ upapajjantānaṁ tesaṁ tattha dhammāyatanañca uppajjissati ghānāyatanañca uppajjati. (ghānāyatanamūlakaṁ)

93. (ka) yassa yattha rūpāyatanaṁ uppajjati tassa tattha manāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha rūpāyatanaṁ uppajjati, no ca tesaṁ tattha manāyatanaṁ uppajjissati. itaresaṁ pañcavokāraṁ upapajjantānaṁ tesaṁ tattha rūpāyatanañca uppajjati manāyatanañca uppajjissati.

(kha) yassa vā pana yattha manāyatanaṁ uppajjissati tassa tattha rūpāyatanaṁ uppajjatīti?

pañcavokārā cavantānaṁ arūpānaṁ tesaṁ tattha manāyatanaṁ uppajjissati, no ca tesaṁ tattha rūpāyatanaṁ uppajjati. pañcavokāraṁ upapajjantānaṁ tesaṁ tattha manāyatanañca uppajjissati rūpāyatanañca uppajjati.

(ka) yassa yattha rūpāyatanaṁ uppajjati tassa tattha dhammāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ tattha rūpāyatanaṁ uppajjati, no ca tesaṁ tattha dhammāyatanaṁ uppajjissati. itaresaṁ sarūpakānaṁ upapajjantānaṁ tesaṁ tattha rūpāyatanañca uppajjati dhammāyatanañca uppajjissati.

(kha) yassa vā pana yattha dhammāyatanaṁ uppajjissati tassa tattha rūpāyatanaṁ uppajjatīti?

sabbesaṁ cavantānaṁ arūpakānaṁ upapajjantānaṁ tesaṁ tattha dhammāyatanaṁ uppajjissati, no ca tesaṁ tattha rūpāyatanaṁ uppajjati. sarūpakānaṁ upapajjantānaṁ tesaṁ tattha dhammāyatanañca uppajjissati rūpāyatanañca uppajjati. (rūpāyatanamūlakaṁ)

94. (ka) yassa yattha manāyatanaṁ uppajjati tassa tattha dhammāyatanaṁ uppajjissatīti?

pacchimabhavikānaṁ upapajjantānaṁ tesaṁ tattha manāyatanaṁ uppajjati, no ca tesaṁ tattha dhammāyatanaṁ uppajjissati. itaresaṁ sacittakānaṁ upapajjantānaṁ tesaṁ tattha manāyatanañca uppajjati dhammāyatanañca uppajjissati.

(kha) yassa vā pana yattha dhammāyatanaṁ uppajjissati tassa tattha manāyatanaṁ uppajjatīti?

sabbesaṁ cavantānaṁ acittakānaṁ upapajjantānaṁ tesaṁ tattha dhammāyatanaṁ uppajjissati, no ca tesaṁ tattha manāyatanaṁ uppajjati. sacittakānaṁ upapajjantānaṁ tesaṁ tattha dhammāyatanañca uppajjissati manāyatanañca uppajjati. (manāyatanamūlakaṁ)

(gha) paccanīkapuggalo

95. (ka) yassa cakkhāyatanaṁ nuppajjati tassa sotāyatanaṁ nuppajjissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ sotāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjati sotāyatanañca nuppajjissati.

(kha) yassa vā pana sotāyatanaṁ nuppajjissati tassa cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ sotāyatanaṁ nuppajjissati, no ca tesaṁ cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ sotāyatanañca nuppajjissati cakkhāyatanañca nuppajjati.

(ka) yassa cakkhāyatanaṁ nuppajjati tassa ghānāyatanaṁ nuppajjissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ ghānāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjati ghānāyatanañca nuppajjissati.

(kha) yassa vā pana ghānāyatanaṁ nuppajjissati tassa cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ upapajjantānaṁ tesaṁ ghānāyatanaṁ nuppajjissati, no ca tesaṁ cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ ghānāyatanañca nuppajjissati cakkhāyatanañca nuppajjati.

(ka) yassa cakkhāyatanaṁ nuppajjati tassa rūpāyatanaṁ nuppajjissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ rūpāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjati rūpāyatanañca nuppajjissati.

(kha) yassa vā pana rūpāyatanaṁ nuppajjissati tassa cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ rūpāyatanaṁ nuppajjissati, no ca tesaṁ cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ rūpāyatanañca nuppajjissati cakkhāyatanañca nuppajjati.

(ka) yassa cakkhāyatanaṁ nuppajjati tassa manāyatanaṁ nuppajjissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ manāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ tesaṁ cakkhāyatanañca nuppajjati manāyatanañca nuppajjissati.

(kha) yassa vā pana manāyatanaṁ nuppajjissati tassa cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ manāyatanaṁ nuppajjissati, no ca tesaṁ cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ tesaṁ manāyatanañca nuppajjissati cakkhāyatanañca nuppajjati.

(ka) yassa cakkhāyatanaṁ nuppajjati tassa dhammāyatanaṁ nuppajjissatīti ?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ dhammāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ tesaṁ cakkhāyatanañca nuppajjati dhammāyatanañca nuppajjissati.

(kha) yassa vā pana dhammāyatanaṁ nuppajjissati tassa cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ dhammāyatanaṁ nuppajjissati, no ca tesaṁ cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ tesaṁ dhammāyatanañca nuppajjissati cakkhāyatanañca nuppajjati. (cakkhāyatanamūlakaṁ)

96. (ka) yassa ghānāyatanaṁ nuppajjati tassa rūpāyatanaṁ nuppajjissatīti?

sabbesaṁ cavantānaṁ aghānakānaṁ upapajjantānaṁ tesaṁ ghānāyatanaṁ nuppajjati, no ca tesaṁ rūpāyatanaṁ nuppajjissati. kāmāvacare parinibbantānaṁ rūpāvacare arūpāvacare pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanañca nuppajjati rūpāyatanañca nuppajjissati.

(kha) yassa vā pana rūpāyatanaṁ nuppajjissati tassa ghānāyatanaṁ nuppajjatīti?

pacchimabhavikānaṁ kāmāvacaraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ rūpāyatanaṁ nuppajjissati, no ca tesaṁ ghānāyatanaṁ nuppajjati. kāmāvacare parinibbantānaṁ rūpāvacare arūpāvacare pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ rūpāyatanañca nuppajjissati ghānāyatanañca nuppajjati.

yassa ghānāyatanaṁ nuppajjati tassa manāyatanaṁ ...pe0 ... dhammāyatanaṁ nuppajjissatīti?

sabbesaṁ cavantānaṁ aghānakānaṁ upapajjantānaṁ tesaṁ ghānāyatanaṁ nuppajjati, no ca tesaṁ dhammāyatanaṁ nuppajjissati. kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ ghānāyatanañca nuppajjati dhammāyatanañca nuppajjissati.

yassa vā pana dhammāyatanaṁ nuppajjissati tassa ghānāyatanaṁ nuppajjatīti?

pacchimabhavikānaṁ kāmāvacaraṁ upapajjantānaṁ tesaṁ dhammāyatanaṁ nuppajjissati, no ca tesaṁ ghānāyatanaṁ nuppajjati. kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ dhammāyatanañca nuppajjissati ghānāyatanañca nuppajjati. (ghānāyatanamūlakaṁ)

97. yassa rūpāyatanaṁ nuppajjati tassa manāyatanaṁ ...pe0 ... dhammāyatanaṁ nuppajjissatīti?

sabbesaṁ cavantānaṁ arūpakānaṁ upapajjantānaṁ tesaṁ rūpāyatanaṁ nuppajjati, no ca tesaṁ dhammāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ tesaṁ rūpāyatanañca nuppajjati dhammāyatanañca nuppajjissati.

yassa vā pana dhammāyatanaṁ nuppajjissati tassa rūpāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ dhammāyatanaṁ nuppajjissati, no ca tesaṁ rūpāyatanaṁ nuppajjati. pañcavokāre parinibbantānaṁ arūpe pacchimabhavikānaṁ tesaṁ dhammāyatanañca nuppajjissati rūpāyatanañca nuppajjati. (rūpāyatanamūlakaṁ)

98. (ka) yassa manāyatanaṁ nuppajjati tassa dhammāyatanaṁ nuppajjissatīti?

sabbesaṁ cavantānaṁ acittakānaṁ upapajjantānaṁ tesaṁ manāyatanaṁ nuppajjati, no ca tesaṁ dhammāyatanaṁ nuppajjissati. parinibbantānaṁ tesaṁ manāyatanañca nuppajjati dhammāyatanañca nuppajjissati.

(kha) yassa vā pana dhammāyatanaṁ nuppajjissati tassa manāyatanaṁ nuppajjatīti?

pacchimabhavikānaṁ upapajjantānaṁ tesaṁ dhammāyatanaṁ nuppajjissati, no ca tesaṁ manāyatanaṁ nuppajjati. parinibbantānaṁ tesaṁ dhammāyatanañca nuppajjissati manāyatanañca nuppajjati. (manāyatanamūlakaṁ)

(ṅa) paccanīkaokāso

99. yattha cakkhāyatanaṁ nuppajjati ...pe0 ....

(ca) paccanīkapuggalokāsā

100. (ka) yassa yattha cakkhāyatanaṁ nuppajjati tassa tattha sotāyatanaṁ nuppajjissatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha sotāyatanaṁ nuppajjissati. pañcavokāre parinibbantānaṁ asaññasattānaṁ arūpānaṁ tesaṁ tattha cakkhāyatanañca nuppajjati sotāyatanañca nuppajjissati.

(kha) yassa vā pana yattha sotāyatanaṁ nuppajjissati tassa tattha cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ tattha sotāyatanaṁ nuppajjissati, no ca tesaṁ tattha cakkhāyatanaṁ nuppajjati. pañcavokāre parinibbantānaṁ asaññasattānaṁ arūpānaṁ tesaṁ tattha sotāyatanañca nuppajjissati cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha ghānāyatanaṁ nuppajjissatīti?

kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha ghānāyatanaṁ nuppajjissati. kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ tesaṁ tattha cakkhāyatanañca nuppajjati ghānāyatanañca nuppajjissati.

(kha) yassa vā pana yattha ghānāyatanaṁ nuppajjissati tassa tattha cakkhāyatanaṁ nuppajjatīti?

pacchimabhavikānaṁ kāmāvacaraṁ upapajjantānaṁ rūpāvacaraṁ upapajjantānaṁ tesaṁ tattha ghānāyatanaṁ nuppajjissati, no ca tesaṁ tattha cakkhāyatanaṁ nuppajjati. kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ tesaṁ tattha ghānāyatanañca nuppajjissati cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha rūpāyatanaṁ nuppajjissatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ asaññasattānaṁ tesaṁ tattha cakkhāyatanaṁ nuppajjati, no ca tesaṁ tattha rūpāyatanaṁ nuppajjissati. pañcavokāre parinibbantānaṁ arūpānaṁ tesaṁ tattha cakkhāyatanañca nuppajjati rūpāyatanañca nuppajjissati.

(kha) yassa vā pana yattha rūpāyatanaṁ nuppajjissati tassa tattha cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ tattha rūpāyatanaṁ nuppajjissati, no ca tesaṁ tattha cakkhāyatanaṁ nuppajjati. pañcavokāre parinibbantānaṁ arūpānaṁ tesaṁ tattha rūpāyatanañca nuppajjissati cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha manāyatanaṁ nuppajjissatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha cakkhāyatanaṁ nuppajjati, no ca tesaṁ tattha manāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ asaññasattānaṁ tesaṁ tattha cakkhāyatanañca nuppajjati manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ tattha manāyatanaṁ nuppajjissati, no ca tesaṁ tattha cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ asaññasattānaṁ tesaṁ tattha manāyatanaṁ nuppajjissati cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha dhammāyatanaṁ nuppajjissatīti?

sabbesaṁ cavantānaṁ acakkhukānaṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha dhammāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ tesaṁ tattha cakkhāyatanañca nuppajjati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha cakkhāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ tattha dhammāyatanaṁ nuppajjissati, no ca tesaṁ tattha cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ tesaṁ tattha dhammāyatanañca nuppajjissati cakkhāyatanañca nuppajjati. (cakkhāyatanamūlakaṁ)

101. (ka) yassa yattha ghānāyatanaṁ nuppajjati tassa tattha rūpāyatanaṁ nuppajjissatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha ghānāyatanaṁ nuppajjati, no ca tesaṁ tattha rūpāyatanaṁ nuppajjissati. kāmāvacare parinibbantānaṁ rūpāvacare pacchimabhavikānaṁ arūpānaṁ tesaṁ tattha ghānāyatanañca nuppajjati rūpāyatanañca nuppajjissati.

(kha) yassa vā pana yattha rūpāyatanaṁ nuppajjissati tassa tattha ghānāyatanaṁ nuppajjatīti?

pacchimabhavikānaṁ kāmāvacaraṁ upapajjantānaṁ tesaṁ tattha rūpāyatanaṁ nuppajjissati, no ca tesaṁ tattha ghānāyatanaṁ nuppajjati. kāmāvacare parinibbantānaṁ rūpāvacare pacchimabhavikānaṁ arūpānaṁ tesaṁ tattha rūpāyatanañca nuppajjissati ghānāyatanañca nuppajjati.

(ka) yassa yattha ghānāyatanaṁ nuppajjati tassa tattha manāyatanaṁ nuppajjissatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha ghānāyatanaṁ nuppajjati, no ca tesaṁ tattha manāyatanaṁ nuppajjissati. kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha ghānāyatanañca nuppajjati manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha ghānāyatanaṁ nuppajjatīti?

pacchimabhavikānaṁ kāmāvacaraṁ upapajjantānaṁ tesaṁ tattha manāyatanaṁ nuppajjissati, no ca tesaṁ tattha ghānāyatanaṁ nuppajjati. kāmāvacare parinibbantānaṁ rūpāvacare arūpāvacare pacchimabhavikānaṁ asaññasattānaṁ tesaṁ tattha manāyatanañca nuppajjissati ghānāyatanañca nuppajjati.

(ka) yassa yattha ghānāyatanaṁ nuppajjati tassa tattha dhammāyatanaṁ nuppajjissatīti?

sabbesaṁ cavantānaṁ aghānakānaṁ upapajjantānaṁ tesaṁ tattha ghānāyatanaṁ nuppajjati, no ca tesaṁ tattha dhammāyatanaṁ nuppajjissati. kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha ghānāyatanañca nuppajjati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha ghānāyatanaṁ nuppajjatīti?

pacchimabhavikānaṁ kāmāvacaraṁ upapajjantānaṁ tesaṁ tattha dhammāyatanaṁ nuppajjissati, no ca tesaṁ tattha ghānāyatanaṁ nuppajjati. kāmāvacare parinibbantānaṁ rūpāvacare arūpāvacare pacchimabhavikānaṁ tesaṁ tattha dhammāyatanañca nuppajjissati ghānāyatanañca nuppajjati. (ghānāyatanamūlakaṁ)

102. (ka) yassa yattha rūpāyatanaṁ nuppajjati tassa tattha manāyatanaṁ nuppajjissatīti?

pañcavokārā cavantānaṁ arūpānaṁ tesaṁ tattha rūpāyatanaṁ nuppajjati, no ca tesaṁ tattha manāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha rūpāyatanañca nuppajjati manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha rūpāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ asaññasattaṁ upapajjantānaṁ tesaṁ tattha manāyatanaṁ nuppajjissati, no ca tesaṁ tattha rūpāyatanaṁ nuppajjati. pañcavokāre parinibbantānaṁ arūpe pacchimabhavikānaṁ asaññasattā cavantānaṁ tesaṁ tattha manāyatanañca nuppajjissati rūpāyatanañca nuppajjati.

(ka) yassa yattha rūpāyatanaṁ nuppajjati tassa tattha dhammāyatanaṁ nuppajjissatīti?

sabbesaṁ cavantānaṁ arūpakānaṁ upapajjantānaṁ tesaṁ tattha rūpāyatanaṁ nuppajjati, no ca tesaṁ tattha dhammāyatanaṁ nuppajjissati. pañcavokāre parinibbantānaṁ arūpe pacchimabhavikānaṁ tesaṁ tattha rūpāyatanañca nuppajjati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha rūpāyatanaṁ nuppajjatīti?

pacchimabhavikānaṁ pañcavokāraṁ upapajjantānaṁ tesaṁ tattha dhammāyatanaṁ nuppajjissati, no ca tesaṁ tattha rūpāyatanaṁ nuppajjati. pañcavokāre parinibbantānaṁ arūpe pacchimabhavikānaṁ tesaṁ tattha dhammāyatanañca nuppajjissati rūpāyatanañca nuppajjati. (rūpāyatanamūlakaṁ)

103. (ka) yassa yattha manāyatanaṁ nuppajjati tassa tattha dhammāyatanaṁ nuppajjissatīti?

sabbesaṁ cavantānaṁ acittakānaṁ upapajjantānaṁ tesaṁ tattha manāyatanaṁ nuppajjati, no ca tesaṁ tattha dhammāyatanaṁ nuppajjissati. parinibbantānaṁ tesaṁ tattha manāyatanañca nuppajjati dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha manāyatanaṁ nuppajjatīti?

pacchimabhavikānaṁ upapajjantānaṁ tesaṁ tattha dhammāyatanaṁ nuppajjissati, no ca tesaṁ tattha manāyatanaṁ nuppajjati. parinibbantānaṁ tesaṁ tattha dhammāyatanañca nuppajjissati manāyatanañca nuppajjati. (manāyatanamūlakaṁ)

(6) atītānāgatavāro

(ka) anulomapuggalo

104. (ka) yassa cakkhāyatanaṁ uppajjittha tassa sotāyatanaṁ uppajjissatīti?

pacchimabhavikānaṁ ye ca arūpaṁ upapajjitvā parinibbāyissanti tesaṁ cakkhāyatanaṁ uppajjittha, no ca tesaṁ sotāyatanaṁ uppajjissati. itaresaṁ tesaṁ cakkhāyatanañca uppajjittha sotāyatanañca uppajjissati.

(kha) yassa vā pana sotāyatanaṁ uppajjissati tassa cakkhāyatanaṁ uppajjitthāti ? āmantā.

(ka) yassa cakkhāyatanaṁ uppajjittha tassa ghānāyatanaṁ uppajjissatīti?

pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cakkhāyatanaṁ uppajjittha, no ca tesaṁ ghānāyatanaṁ uppajjissati. itaresaṁ tesaṁ cakkhāyatanañca uppajjittha ghānāyatanañca uppajjissati.

(kha) yassa vā pana ...pe0 ... uppajjitthāti? āmantā.

(ka) yassa cakkhāyatanaṁ uppajjittha tassa rūpāyatanaṁ uppajjissatīti?

pacchimabhavikānaṁ ye ca arūpaṁ upapajjitvā parinibbāyissanti tesaṁ cakkhāyatanaṁ uppajjittha, no ca tesaṁ rūpāyatanaṁ uppajjissati. itaresaṁ tesaṁ cakkhāyatanañca uppajjittha rūpāyatanañca uppajjissati.

(kha) yassa vā pana ...pe0 ... uppajjitthāti? āmantā.

yassa cakkhāyatanaṁ uppajjittha tassa manāyatanaṁ ...pe0 ... dhammāyatanaṁ uppajjissatīti?

pacchimabhavikānaṁ tesaṁ cakkhāyatanaṁ uppajjittha, no ca tesaṁ dhammāyatanaṁ uppajjissati. itaresaṁ tesaṁ cakkhāyatanañca uppajjittha dhammāyatanañca uppajjissati. yassa vā pana ...pe0 ... uppajjitthāti? āmantā. (cakkhāyatanamūlakaṁ)

105. (ka) yassa ghānāyatanaṁ uppajjittha tassa rūpāyatanaṁ uppajjissatīti?

pacchimabhavikānaṁ ye ca arūpaṁ upapajjitvā parinibbāyissanti tesaṁ ghānāyatanaṁ uppajjittha, no ca tesaṁ rūpāyatanaṁ uppajjissati. itaresaṁ tesaṁ ghānāyatanañca uppajjittha rūpāyatanañca uppajjissati.

(kha) yassa vā pana ...pe0 ... uppajjitthāti? āmantā.

yassa ghānāyatanaṁ uppajjittha tassa manāyatanaṁ ...pe0 ... dhammāyatanaṁ uppajjissatīti?

pacchimabhavikānaṁ tesaṁ ghānāyatanaṁ uppajjittha, no ca tesaṁ dhammāyatanaṁ uppajjissati. itaresaṁ tesaṁ ghānāyatanañca uppajjittha dhammāyatanañca uppajjissati.

yassa vā pana dhammāyatanaṁ ...pe0 ... uppajjitthāti? āmantā.

106. yassa rūpāyatanaṁ uppajjittha tassa manāyatanaṁ ...pe0 ... dhammāyatanaṁ uppajjissatīti?

pacchimabhavikānaṁ tesaṁ rūpāyatanaṁ uppajjittha, no ca tesaṁ dhammāyatanaṁ uppajjissati. itaresaṁ tesaṁ rūpāyatanañca uppajjittha dhammāyatanañca uppajjissati.

yassa vā pana ...pe0 ... uppajjitthāti? āmantā.

107. (ka) yassa manāyatanaṁ uppajjittha tassa dhammāyatanaṁ uppajjissatīti?

pacchimabhavikānaṁ tesaṁ manāyatanaṁ uppajjittha, no ca tesaṁ dhammāyatanaṁ uppajjissati. itaresaṁ tesaṁ manāyatanañca uppajjittha dhammāyatanañca uppajjissati.

(kha) yassa vā pana dhammāyatanaṁ uppajjissati tassa manāyatanaṁ uppajjitthāti? āmantā.

(kha) anulomaokāso

108. yattha cakkhāyatanaṁ uppajjittha ...pe0 ....

(ga) anulomapuggalokāsā

109. (ka) yassa yattha cakkhāyatanaṁ uppajjittha tassa tattha sotāyatanaṁ uppajjissatīti?

pañcavokāre pacchimabhavikānaṁ tesaṁ tattha cakkhāyatanaṁ uppajjittha, no ca tesaṁ tattha sotāyatanaṁ uppajjissati. itaresaṁ pañcavokārānaṁ tesaṁ tattha cakkhāyatanañca uppajjittha sotāyatanañca uppajjissati.

(kha) yassa vā pana yattha sotāyatanaṁ uppajjissati tassa tattha cakkhāyatanaṁ uppajjitthāti? āmantā.

(ka) yassa yattha cakkhāyatanaṁ uppajjittha tassa tattha ghānāyatanaṁ uppajjissatīti?

kāmāvacare pacchimabhavikānaṁ rūpāvacarānaṁ tesaṁ tattha cakkhāyatanaṁ uppajjittha, no ca tesaṁ tattha ghānāyatanaṁ uppajjissati. itaresaṁ kāmāvacarānaṁ tesaṁ tattha cakkhāyatanañca uppajjittha ghānāyatanañca uppajjissati.

(kha) yassa vā pana yattha ...pe0 ... uppajjitthāti? āmantā.

(ka) yassa yattha cakkhāyatanaṁ uppajjittha tassa tattha rūpāyatanaṁ uppajjissatīti?

pañcavokāre pacchimabhavikānaṁ tesaṁ tattha cakkhāyatanaṁ uppajjittha, no ca tesaṁ tattha rūpāyatanaṁ uppajjissati. itaresaṁ pañcavokārānaṁ tesaṁ tattha cakkhāyatanañca uppajjittha rūpāyatanañca uppajjissati.

(kha) yassa vā pana yattha rūpāyatanaṁ uppajjissati tassa tattha cakkhāyatanaṁ uppajjitthāti ?

asaññasattānaṁ tesaṁ tattha rūpāyatanaṁ uppajjissati, no ca tesaṁ tattha cakkhāyatanaṁ uppajjittha. pañcavokārānaṁ tesaṁ tattha rūpāyatanañca uppajjissati cakkhāyatanañca uppajjittha.

(ka) yassa yattha cakkhāyatanaṁ uppajjittha tassa tattha manāyatanaṁ uppajjissatīti?

pañcavokāre pacchimabhavikānaṁ tesaṁ tattha cakkhāyatanaṁ uppajjittha, no ca tesaṁ tattha manāyatanaṁ uppajjissati. itaresaṁ pañcavokārānaṁ tesaṁ tattha cakkhāyatanañca uppajjittha manāyatanañca uppajjissati.

(kha) yassa vā pana yattha manāyatanaṁ uppajjissati tassa tattha cakkhāyatanaṁ uppajjitthāti?

arūpānaṁ tesaṁ tattha manāyatanaṁ uppajjissati, no ca tesaṁ tattha cakkhāyatanaṁ uppajjittha. pañcavokārānaṁ tesaṁ tattha manāyatanañca uppajjissati cakkhāyatanañca uppajjittha.

(ka) yassa yattha cakkhāyatanaṁ uppajjittha tassa tattha dhammāyatanaṁ uppajjissatīti?

pañcavokāre pacchimabhavikānaṁ tesaṁ tattha cakkhāyatanaṁ uppajjittha, no ca tesaṁ tattha dhammāyatanaṁ uppajjissati. itaresaṁ pañcavokārānaṁ tesaṁ tattha cakkhāyatanañca uppajjittha dhammāyatanañca uppajjissati.

(kha) yassa vā pana yattha dhammāyatanaṁ uppajjissati tassa tattha cakkhāyatanaṁ uppajjitthāti?

asaññasattānaṁ arūpānaṁ tesaṁ tattha dhammāyatanaṁ uppajjissati, no ca tesaṁ tattha cakkhāyatanaṁ uppajjittha. pañcavokārānaṁ tesaṁ tattha dhammāyatanañca uppajjissati cakkhāyatanañca uppajjittha. (cakkhāyatanamūlakaṁ)

110. (ka) yassa yattha ghānāyatanaṁ uppajjittha tassa tattha rūpāyatanaṁ uppajjissatīti ?

kāmāvacare pacchimabhavikānaṁ tesaṁ tattha ghānāyatanaṁ uppajjittha, no ca tesaṁ tattha rūpāyatanaṁ uppajjissati. itaresaṁ kāmāvacarānaṁ tesaṁ tattha ghānāyatanañca uppajjittha rūpāyatanañca uppajjissati.

(kha) yassa vā pana yattha rūpāyatanaṁ uppajjissati tassa tattha ghānāyatanaṁ uppajjitthāti?

rūpāvacarānaṁ tesaṁ tattha rūpāyatanaṁ uppajjissati, no ca tesaṁ tattha ghānāyatanaṁ uppajjittha. kāmāvacarānaṁ tesaṁ tattha rūpāyatanañca uppajjissati ghānāyatanañca uppajjittha.

yassa yattha ghānāyatanaṁ uppajjittha tassa tattha manāyatanaṁ ...pe0 ... dhammāyatanaṁ uppajjissatīti?

kāmāvacare pacchimabhavikānaṁ tesaṁ tattha ghānāyatanaṁ uppajjittha, no ca tesaṁ tattha dhammāyatanaṁ uppajjissati. itaresaṁ kāmāvacarānaṁ tesaṁ tattha ghānāyatanañca uppajjittha dhammāyatanañca uppajjissati.

yassa vā pana yattha dhammāyatanaṁ uppajjissati tassa tattha ghānāyatanaṁ uppajjitthāti?

rūpāvacarānaṁ arūpāvacarānaṁ tesaṁ tattha dhammāyatanaṁ uppajjissati, no ca tesaṁ tattha ghānāyatanaṁ uppajjittha. kāmāvacarānaṁ tesaṁ tattha dhammāyatanañca uppajjissati ghānāyatanañca uppajjittha. (ghānāyatanamūlakaṁ)

111. (ka) yassa yattha rūpāyatanaṁ uppajjittha tassa tattha manāyatanaṁ uppajjissatīti?

pañcavokāre pacchimabhavikānaṁ asaññasattānaṁ tesaṁ tattha rūpāyatanaṁ uppajjittha, no ca tesaṁ tattha manāyatanaṁ uppajjissati. itaresaṁ pañcavokārānaṁ tesaṁ tattha rūpāyatanañca uppajjittha manāyatanañca uppajjissati.

(kha) yassa vā pana yattha manāyatanaṁ uppajjissati tassa tattha rūpāyatanaṁ uppajjitthāti?

arūpānaṁ tesaṁ tattha manāyatanaṁ uppajjissati, no ca tesaṁ tattha rūpāyatanaṁ uppajjittha. pañcavokārānaṁ tesaṁ tattha manāyatanañca uppajjissati rūpāyatanañca uppajjittha.

(ka) yassa yattha rūpāyatanaṁ uppajjittha tassa tattha dhammāyatanaṁ uppajjissatīti?

pañcavokāre pacchimabhavikānaṁ tesaṁ tattha rūpāyatanaṁ uppajjittha, no ca tesaṁ tattha dhammāyatanaṁ uppajjissati. itaresaṁ pañcavokārānaṁ asaññasattānaṁ tesaṁ tattha rūpāyatanañca uppajjittha dhammāyatanañca uppajjissati.

(kha) yassa vā pana yattha dhammāyatanaṁ uppajjissati tassa tattha rūpāyatanaṁ uppajjitthāti?

arūpānaṁ tesaṁ tattha dhammāyatanaṁ uppajjissati, no ca tesaṁ tattha rūpāyatanaṁ uppajjittha. pañcavokārānaṁ asaññasattānaṁ tesaṁ tattha dhammāyatanañca uppajjissati rūpāyatanañca uppajjittha. (rūpāyatanamūlakaṁ)

112. (ka) yassa yattha manāyatanaṁ uppajjittha tassa tattha dhammāyatanaṁ uppajjissatīti?

pacchimabhavikānaṁ tesaṁ tattha manāyatanaṁ uppajjittha, no ca tesaṁ tattha dhammāyatanaṁ uppajjissati. itaresaṁ catuvokārānaṁ pañcavokārānaṁ tesaṁ tattha manāyatanañca uppajjittha dhammāyatanañca uppajjissati.

(kha) yassa vā pana yattha dhammāyatanaṁ uppajjissati tassa tattha manāyatanaṁ uppajjitthāti?

asaññasattānaṁ tesaṁ tattha dhammāyatanaṁ uppajjissati, no ca tesaṁ tattha manāyatanaṁ uppajjittha. catuvokārānaṁ pañcavokārānaṁ tesaṁ tattha dhammāyatanañca uppajjissati manāyatanañca uppajjittha. (manāyatanamūlakaṁ)

(gha) paccanīkapuggalo

113. (ka) yassa cakkhāyatanaṁ nuppajjittha tassa sotāyatanaṁ nuppajjissatīti? natthi.

(kha) yassa vā pana sotāyatanaṁ nuppajjissati tassa cakkhāyatanaṁ nuppajjitthāti? uppajjittha.

yassa cakkhāyatanaṁ nuppajjittha tassa ghānāyatanaṁ ...pe0 ... rūpāyatanaṁ ... manāyatanaṁ ... dhammāyatanaṁ nuppajjissatīti? natthi.

yassa vā pana dhammāyatanaṁ nuppajjissati tassa cakkhāyatanaṁ nuppajjitthāti? uppajjittha.

114. yassa ghānāyatanaṁ ...pe0 ... rūpāyatanaṁ ... manāyatanaṁ nuppajjittha tassa dhammāyatanaṁ nuppajjissatīti? natthi. yassa vā pana dhammāyatanaṁ nuppajjissati tassa manāyatanaṁ nuppajjitthāti? uppajjittha.

(ṅa) paccanīkaokāso

115. yattha cakkhāyatanaṁ nuppajjittha ...pe0 ....

(ca) paccanīkapuggalokāsā

116. (ka) yassa yattha cakkhāyatanaṁ nuppajjittha tassa tattha sotāyatanaṁ nuppajjissatīti? āmantā.

(kha) yassa vā pana yattha sotāyatanaṁ nuppajjissati tassa tattha cakkhāyatanaṁ nuppajjitthāti?

pañcavokāre pacchimabhavikānaṁ tesaṁ tattha sotāyatanaṁ nuppajjissati, no ca tesaṁ tattha cakkhāyatanaṁ nuppajjittha. suddhāvāsānaṁ asaññasattānaṁ arūpānaṁ tesaṁ tattha sotāyatanañca nuppajjissati cakkhāyatanañca nuppajjittha.

(ka) yassa yattha cakkhāyatanaṁ nuppajjittha tassa tattha ghānāyatanaṁ nuppajjissatīti? āmantā.

(kha) yassa vā pana yattha ghānāyatanaṁ nuppajjissati tassa tattha cakkhāyatanaṁ nuppajjitthāti?

kāmāvacare pacchimabhavikānaṁ rūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha cakkhāyatanaṁ nuppajjittha. suddhāvāsānaṁ asaññasattānaṁ arūpānaṁ tesaṁ tattha ghānāyatanañca nuppajjissati cakkhāyatanañca nuppajjittha.

(ka) yassa yattha cakkhāyatanaṁ nuppajjittha tassa tattha rūpāyatanaṁ nuppajjissatīti?

asaññasattānaṁ tesaṁ tattha cakkhāyatanaṁ nuppajjittha, no ca tesaṁ tattha rūpāyatanaṁ nuppajjissati. suddhāvāsānaṁ arūpānaṁ tesaṁ tattha cakkhāyatanañca nuppajjittha rūpāyatanañca nuppajjissati.

(kha) yassa vā pana yattha rūpāyatanaṁ nuppajjissati tassa tattha cakkhāyatanaṁ nuppajjitthāti?

pañcavokāre pacchimabhavikānaṁ tesaṁ tattha rūpāyatanaṁ nuppajjissati, no ca tesaṁ tattha cakkhāyatanaṁ nuppajjittha. suddhāvāsānaṁ arūpānaṁ tesaṁ tattha rūpāyatanañca nuppajjissati cakkhāyatanañca nuppajjittha.

(ka) yassa yattha cakkhāyatanaṁ nuppajjittha tassa tattha manāyatanaṁ nuppajjissatīti?

arūpānaṁ tesaṁ tattha cakkhāyatanaṁ nuppajjittha, no ca tesaṁ tattha manāyatanaṁ nuppajjissati. suddhāvāsānaṁ arūpe pacchimabhavikānaṁ asaññasattānaṁ tesaṁ tattha cakkhāyatanañca nuppajjittha manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha cakkhāyatanaṁ nuppajjitthāti?

pañcavokāre pacchimabhavikānaṁ tesaṁ tattha manāyatanaṁ nuppajjissati, no ca tesaṁ tattha cakkhāyatanaṁ nuppajjittha. suddhāvāsānaṁ arūpe pacchimabhavikānaṁ asaññasattānaṁ tesaṁ tattha manāyatanañca nuppajjissati cakkhāyatanañca nuppajjittha.

(ka) yassa yattha cakkhāyatanaṁ nuppajjittha tassa tattha dhammāyatanaṁ nuppajjissatīti?

asaññasattānaṁ arūpānaṁ tesaṁ tattha cakkhāyatanaṁ nuppajjittha, no ca tesaṁ tattha dhammāyatanaṁ nuppajjissati. suddhāvāsānaṁ arūpe pacchimabhavikānaṁ tesaṁ tattha cakkhāyatanañca nuppajjittha dhammāyatanaṁ nuppajjissati.

(kha) yassa vā pana yattha dhammāyatanaṁ nuppajjissati tassa tattha cakkhāyatanaṁ nuppajjitthāti?

pañcavokāre pacchimabhavikānaṁ tesaṁ tattha dhammāyatanaṁ nuppajjissati, no ca tesaṁ tattha cakkhāyatanaṁ nuppajjittha. suddhāvāsānaṁ arūpe pacchimabhavikānaṁ tesaṁ tattha dhammāyatanañca nuppajjissati cakkhāyatanañca nuppajjittha. (cakkhāyatanamūlakaṁ)

117. (ka) yassa yattha ghānāyatanaṁ nuppajjittha tassa tattha rūpāyatanaṁ nuppajjissatīti?

rūpāvacarānaṁ tesaṁ tattha ghānāyatanaṁ nuppajjittha, no ca tesaṁ tattha rūpāyatanaṁ nuppajjissati. rūpāvacare pacchimabhavikānaṁ arūpānaṁ tesaṁ tattha ghānāyatanañca nuppajjittha rūpāyatanañca nuppajjissati.

(kha) yassa vā pana yattha rūpāyatanaṁ nuppajjissati tassa tattha ghānāyatanaṁ nuppajjitthāti?

kāmāvacare pacchimabhavikānaṁ tesaṁ tattha rūpāyatanaṁ nuppajjissati, no ca tesaṁ tattha ghānāyatanaṁ nuppajjittha. rūpāvacare pacchimabhavikānaṁ arūpānaṁ tesaṁ tattha rūpāyatanañca nuppajjissati ghānāyatanañca nuppajjittha.

(ka) yassa yattha ghānāyatanaṁ nuppajjittha tassa tattha manāyatanaṁ nuppajjissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ nuppajjittha, no ca tesaṁ tattha manāyatanaṁ nuppajjissati. rūpāvacare arūpāvacare pacchimabhavikānaṁ asaññasattānaṁ tesaṁ tattha ghānāyatanañca nuppajjittha manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha ghānāyatanaṁ nuppajjitthāti?

kāmāvacare pacchimabhavikānaṁ tesaṁ tattha manāyatanaṁ nuppajjissati, no ca tesaṁ tattha ghānāyatanaṁ nuppajjittha. rūpāvacare arūpāvacare pacchimabhavikānaṁ asaññasattānaṁ tesaṁ tattha manāyatanañca nuppajjissati ghānāyatanañca nuppajjittha.

(ka) yassa yattha ghānāyatanaṁ nuppajjittha tassa tattha dhammāyatanaṁ nuppajjissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ nuppajjittha, no ca tesaṁ tattha dhammāyatanaṁ nuppajjissati. rūpāvacare arūpāvacare pacchimabhavikānaṁ tesaṁ tattha ghānāyatanañca nuppajjittha dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha ghānāyatanaṁ nuppajjitthāti?

kāmāvacare pacchimabhavikānaṁ tesaṁ tattha dhammāyatanaṁ nuppajjissati, no ca tesaṁ tattha ghānāyatanaṁ nuppajjittha. rūpāvacare arūpāvacare pacchimabhavikānaṁ tesaṁ tattha dhammāyatanañca nuppajjissati ghānāyatanañca nuppajjittha. (ghānāyatanamūlakaṁ)

118. (ka) yassa yattha rūpāyatanaṁ nuppajjittha tassa tattha manāyatanaṁ nuppajjissatīti?

arūpānaṁ tesaṁ tattha rūpāyatanaṁ nuppajjittha, no ca tesaṁ tattha manāyatanaṁ nuppajjissati. suddhāvāsānaṁ arūpe pacchimabhavikānaṁ tesaṁ tattha rūpāyatanañca nuppajjittha manāyatanañca nuppajjissati.

(kha) yassa vā pana yattha manāyatanaṁ nuppajjissati tassa tattha rūpāyatanaṁ nuppajjitthāti?

pañcavokāre pacchimabhavikānaṁ asaññasattānaṁ tesaṁ tattha manāyatanaṁ nuppajjissati, no ca tesaṁ tattha rūpāyatanaṁ nuppajjittha. suddhāvāsānaṁ arūpe pacchimabhavikānaṁ tesaṁ tattha manāyatanañca nuppajjissati rūpāyatanañca nuppajjittha.

(ka) yassa =93 yattha rūpāyatanaṁ nuppajjittha tassa tattha dhammāyatanaṁ nuppajjissatīti?

arūpānaṁ tesaṁ tattha rūpāyatanaṁ nuppajjittha, no ca tesaṁ tattha dhammāyatanaṁ nuppajjissati. suddhāvāsānaṁ arūpe pacchimabhavikānaṁ tesaṁ tattha rūpāyatanañca nuppajjittha dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha rūpāyatanaṁ nuppajjitthāti?

pañcavokāre pacchimabhavikānaṁ tesaṁ tattha dhammāyatanaṁ nuppajjissati, no ca tesaṁ tattha rūpāyatanaṁ nuppajjittha. suddhāvāsānaṁ arūpe pacchimabhavikānaṁ tesaṁ tattha dhammāyatanañca nuppajjissati rūpāyatanañca nuppajjittha. (rūpāyatanamūlakaṁ)

119. (ka) yassa yattha manāyatanaṁ nuppajjittha tassa tattha dhammāyatanaṁ nuppajjissatīti?

asaññasattānaṁ tesaṁ tattha manāyatanaṁ nuppajjittha, no ca tesaṁ tattha dhammāyatanaṁ nuppajjissati. suddhāvāsānaṁ tesaṁ tattha manāyatanañca nuppajjittha dhammāyatanañca nuppajjissati.

(kha) yassa vā pana yattha dhammāyatanaṁ nuppajjissati tassa tattha manāyatanaṁ nuppajjitthāti?

pacchimabhavikānaṁ tesaṁ tattha dhammāyatanaṁ nuppajjissati, no ca tesaṁ tattha manāyatanaṁ nuppajjittha. suddhāvāsānaṁ tesaṁ tattha dhammāyatanañca nuppajjissati manāyatanañca nuppajjittha.

uppādavāro.

2. pavatti 2. nirodhavāro

(1) paccuppannavāro

(ka) anulomapuggalo

120. (ka) yassa cakkhāyatanaṁ nirujjhati tassa sotāyatanaṁ nirujjhatīti?

sacakkhukānaṁ asotakānaṁ cavantānaṁ tesaṁ cakkhāyatanaṁ nirujjhati, no ca tesaṁ sotāyatanaṁ nirujjhati. sacakkhukānaṁ sasotakānaṁ cavantānaṁ tesaṁ cakkhāyatanañca nirujjhati sotāyatanañca nirujjhati.

(kha) yassa vā pana sotāyatanaṁ nirujjhati tassa cakkhāyatanaṁ nirujjhatīti?

sasotakānaṁ acakkhukānaṁ cavantānaṁ tesaṁ sotāyatanaṁ nirujjhati, no ca tesaṁ cakkhāyatanaṁ nirujjhati. sasotakānaṁ sacakkhukānaṁ cavantānaṁ tesaṁ sotāyatanañca nirujjhati cakkhāyatanañca nirujjhati.

(ka) yassa cakkhāyatanaṁ nirujjhati tassa ghānāyatanaṁ nirujjhatīti?

sacakkhukānaṁ aghānakānaṁ cavantānaṁ tesaṁ cakkhāyatanaṁ nirujjhati, no ca tesaṁ ghānāyatanaṁ nirujjhati. sacakkhukānaṁ saghānakānaṁ cavantānaṁ tesaṁ cakkhāyatanañca nirujjhati ghānāyatanañca nirujjhati.

(kha) yassa vā pana ghānāyatanaṁ nirujjhati tassa cakkhāyatanaṁ nirujjhatīti?

saghānakānaṁ acakkhukānaṁ cavantānaṁ tesaṁ ghānāyatanaṁ nirujjhati, no ca tesaṁ cakkhāyatanaṁ nirujjhati. saghānakānaṁ sacakkhukānaṁ cavantānaṁ tesaṁ ghānāyatanañca nirujjhati cakkhāyatanañca nirujjhati.

(ka) yassa cakkhāyatanaṁ nirujjhati tassa rūpāyatanaṁ nirujjhatīti? āmantā.

(kha) yassa vā pana rūpāyatanaṁ nirujjhati tassa cakkhāyatanaṁ nirujjhatīti?

sarūpakānaṁ acakkhukānaṁ cavantānaṁ tesaṁ rūpāyatanaṁ nirujjhati, no ca tesaṁ cakkhāyatanaṁ nirujjhati. sacakkhukānaṁ cavantānaṁ tesaṁ rūpāyatanañca nirujjhati cakkhāyatanañca nirujjhati.

(ka) yassa cakkhāyatanaṁ nirujjhati tassa manāyatanaṁ nirujjhatīti? āmantā.

(kha) yassa vā pana manāyatanaṁ nirujjhati tassa cakkhāyatanaṁ nirujjhatīti?

sacittakānaṁ acakkhukānaṁ cavantānaṁ tesaṁ manāyatanaṁ nirujjhati, no ca tesaṁ cakkhāyatanaṁ nirujjhati. sacakkhukānaṁ cavantānaṁ tesaṁ manāyatanañca nirujjhati cakkhāyatanañca nirujjhati.

(ka) yassa cakkhāyatanaṁ nirujjhati tassa dhammāyatanaṁ nirujjhatīti? āmantā.

(kha) yassa vā pana dhammāyatanaṁ nirujjhati tassa cakkhāyatanaṁ nirujjhatīti?

acakkhukānaṁ cavantānaṁ tesaṁ dhammāyatanaṁ nirujjhati, no ca tesaṁ cakkhāyatanaṁ nirujjhati. sacakkhukānaṁ cavantānaṁ tesaṁ dhammāyatanañca nirujjhati cakkhāyatanañca nirujjhati. (cakkhāyatanamūlakaṁ)

121. (ka) yassa ghānāyatanaṁ nirujjhati tassa rūpāyatanaṁ nirujjhatīti? āmantā.

(kha) yassa vā pana rūpāyatanaṁ nirujjhati tassa ghānāyatanaṁ nirujjhatīti?

sarūpakānaṁ aghānakānaṁ cavantānaṁ tesaṁ rūpāyatanaṁ nirujjhati, no ca tesaṁ ghānāyatanaṁ nirujjhati. saghānakānaṁ cavantānaṁ tesaṁ rūpāyatanañca nirujjhati ghānāyatanañca nirujjhati.

(ka) yassa ghānāyatanaṁ nirujjhati tassa manāyatanaṁ nirujjhatīti? āmantā.

(kha) yassa vā pana manāyatanaṁ nirujjhati tassa ghānāyatanaṁ nirujjhatīti?

sacittakānaṁ aghānakānaṁ cavantānaṁ tesaṁ manāyatanaṁ nirujjhati, no ca tesaṁ ghānāyatanaṁ nirujjhati. saghānakānaṁ cavantānaṁ tesaṁ manāyatanañca nirujjhati ghānāyatanañca nirujjhati.

(ka) yassa ghānāyatanaṁ nirujjhati tassa dhammāyatanaṁ nirujjhatīti? āmantā.

(kha) yassa vā pana dhammāyatanaṁ nirujjhati tassa ghānāyatanaṁ nirujjhatīti?

aghānakānaṁ cavantānaṁ tesaṁ dhammāyatanaṁ nirujjhati, no ca tesaṁ ghānāyatanaṁ nirujjhati. saghānakānaṁ cavantānaṁ tesaṁ dhammāyatanañca nirujjhati ghānāyatanañca nirujjhati. (ghānāyatanamūlakaṁ)

122. (ka) yassa rūpāyatanaṁ nirujjhati tassa manāyatanaṁ nirujjhatīti?

acittakānaṁ cavantānaṁ tesaṁ rūpāyatanaṁ nirujjhati, no ca tesaṁ manāyatanaṁ nirujjhati. sarūpakānaṁ sacittakānaṁ cavantānaṁ tesaṁ rūpāyatanañca nirujjhati manāyatanañca nirujjhati.

(kha) yassa vā pana manāyatanaṁ nirujjhati tassa rūpāyatanaṁ nirujjhatīti?

arūpakānaṁ cavantānaṁ tesaṁ manāyatanaṁ nirujjhati, no ca tesaṁ rūpāyatanaṁ nirujjhati. sarūpakānaṁ sacittakānaṁ cavantānaṁ tesaṁ manāyatanañca nirujjhati rūpāyatanañca nirujjhati.

(ka) yassa rūpāyatanaṁ nirujjhati tassa dhammāyatanaṁ nirujjhatīti? āmantā.

(kha) yassa vā pana dhammāyatanaṁ nirujjhati tassa rūpāyatanaṁ nirujjhatīti?

arūpakānaṁ cavantānaṁ tesaṁ dhammāyatanaṁ nirujjhati, no ca tesaṁ rūpāyatanaṁ nirujjhati. sarūpakānaṁ cavantānaṁ tesaṁ dhammāyatanañca nirujjhati rūpāyatanañca nirujjhati.

123. (ka) yassa manāyatanaṁ nirujjhati tassa dhammāyatanaṁ nirujjhatīti? āmantā.

(kha) yassa vā pana dhammāyatanaṁ nirujjhati tassa manāyatanaṁ nirujjhatīti?

acittakānaṁ cavantānaṁ tesaṁ dhammāyatanaṁ nirujjhati, no ca tesaṁ manāyatanaṁ nirujjhati. sacittakānaṁ cavantānaṁ tesaṁ dhammāyatanañca nirujjhati manāyatanañca nirujjhati.

(kha) anulomaokāso

124. yattha cakkhāyatanaṁ nirujjhati ...pe0 ... (uppādepi nirodhepi uppādanirodhepi yatthakaṁ sabbattha sadisaṁ).

(ga) anulomapuggalokāsā

125. yassa yattha cakkhāyatanaṁ nirujjhati tassa tattha sotāyatanaṁ nirujjhatīti ...pe0 ... ghānāyatanaṁ ... rūpāyatanaṁ ... manāyatanaṁ ... dhammāyatanaṁ nirujjhatīti? (yassa yatthakampi sadisaṁ vitthāretabbaṁ).

(gha) paccanīkapuggalo

126. (ka) yassa cakkhāyatanaṁ na nirujjhati tassa sotāyatanaṁ na nirujjhatīti?

acakkhukānaṁ sasotakānaṁ cavantānaṁ tesaṁ cakkhāyatanaṁ na nirujjhati, no ca tesaṁ sotāyatanaṁ na nirujjhati. sabbesaṁ upapajjantānaṁ acakkhukānaṁ asotakānaṁ cavantānaṁ tesaṁ cakkhāyatanañca na nirujjhati sotāyatanañca na nirujjhati.

(kha) yassa vā pana sotāyatanaṁ na nirujjhati tassa cakkhāyatanaṁ na nirujjhatīti?

asotakānaṁ sacakkhukānaṁ cavantānaṁ tesaṁ sotāyatanaṁ na nirujjhati, no ca tesaṁ cakkhāyatanaṁ na nirujjhati. sabbesaṁ upapajjantānaṁ asotakānaṁ acakkhukānaṁ cavantānaṁ tesaṁ sotāyatanañca na nirujjhati cakkhāyatanañca na nirujjhati.

(ka) yassa cakkhāyatanaṁ na nirujjhati tassa ghānāyatanaṁ na nirujjhatīti?

acakkhukānaṁ saghānakānaṁ cavantānaṁ tesaṁ cakkhāyatanaṁ na nirujjhati, no ca tesaṁ ghānāyatanaṁ na nirujjhati. sabbesaṁ upapajjantānaṁ acakkhukānaṁ aghānakānaṁ cavantānaṁ tesaṁ cakkhāyatanañca na nirujjhati ghānāyatanañca na nirujjhati.

(kha) yassa vā pana ghānāyatanaṁ na nirujjhati tassa cakkhāyatanaṁ na nirujjhatīti?

aghānakānaṁ sacakkhukānaṁ cavantānaṁ tesaṁ ghānāyatanaṁ na nirujjhati, no ca tesaṁ cakkhāyatanaṁ na nirujjhati. sabbesaṁ upapajjantānaṁ aghānakānaṁ acakkhukānaṁ cavantānaṁ tesaṁ ghānāyatanañca na nirujjhati cakkhāyatanañca na nirujjhati.

(ka) yassa cakkhāyatanaṁ na nirujjhati tassa rūpāyatanaṁ na nirujjhatīti?

acakkhukānaṁ sarūpakānaṁ cavantānaṁ tesaṁ cakkhāyatanaṁ na nirujjhati, no ca tesaṁ rūpāyatanaṁ na nirujjhati. sabbesaṁ upapajjantānaṁ arūpakānaṁ cavantānaṁ tesaṁ cakkhāyatanañca na nirujjhati rūpāyatanañca na nirujjhati.

(kha) yassa vā pana rūpāyatanaṁ na nirujjhati tassa cakkhāyatanaṁ na nirujjhatīti? āmantā.

(ka) yassa cakkhāyatanaṁ na nirujjhati tassa manāyatanaṁ na nirujjhatīti?

acakkhukānaṁ sacittakānaṁ cavantānaṁ tesaṁ cakkhāyatanaṁ na nirujjhati, no ca tesaṁ manāyatanaṁ na nirujjhati. sabbesaṁ upapajjantānaṁ acittakānaṁ cavantānaṁ tesaṁ cakkhāyatanañca na nirujjhati manāyatanañca na nirujjhati.

(kha) yassa vā pana manāyatanaṁ na nirujjhati tassa cakkhāyatanaṁ na nirujjhatīti? āmantā.

(ka) yassa cakkhāyatanaṁ na nirujjhati tassa dhammāyatanaṁ na nirujjhatīti?

acakkhukānaṁ cavantānaṁ tesaṁ cakkhāyatanaṁ na nirujjhati, no ca tesaṁ dhammāyatanaṁ na nirujjhati. sabbesaṁ upapajjantānaṁ tesaṁ cakkhāyatanañca na nirujjhati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa cakkhāyatanaṁ na nirujjhatīti? āmantā. (cakkhāyatanamūlakaṁ)

127. (ka) yassa ghānāyatanaṁ na nirujjhati tassa rūpāyatanaṁ na nirujjhatīti?

aghānakānaṁ sarūpakānaṁ cavantānaṁ tesaṁ ghānāyatanaṁ na nirujjhati, no ca tesaṁ rūpāyatanaṁ na nirujjhati. sabbesaṁ upapajjantānaṁ arūpakānaṁ cavantānaṁ tesaṁ ghānāyatanañca na nirujjhati rūpāyatanañca na nirujjhati.

(kha) yassa vā pana rūpāyatanaṁ na nirujjhati tassa ghānāyatanaṁ na nirujjhatīti? āmantā.

(ka) yassa ghānāyatanaṁ na nirujjhati tassa manāyatanaṁ na nirujjhatīti?

aghānakānaṁ sacittakānaṁ cavantānaṁ tesaṁ ghānāyatanaṁ na nirujjhati, no ca tesaṁ manāyatanaṁ na nirujjhati. sabbesaṁ upapajjantānaṁ acittakānaṁ cavantānaṁ tesaṁ ghānāyatanañca na nirujjhati manāyatanañca na nirujjhati.

(kha) yassa vā pana manāyatanaṁ na nirujjhati tassa ghānāyatanaṁ na nirujjhatīti? āmantā.

(ka) yassa ghānāyatanaṁ na nirujjhati tassa dhammāyatanaṁ na nirujjhatīti?

aghānakānaṁ cavantānaṁ tesaṁ ghānāyatanaṁ na nirujjhati, no ca tesaṁ dhammāyatanaṁ na nirujjhati. sabbesaṁ upapajjantānaṁ tesaṁ ghānāyatanañca na nirujjhati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa ghānāyatanaṁ na nirujjhatīti? āmantā. (ghānāyatanamūlakaṁ)

128. (ka) yassa rūpāyatanaṁ na nirujjhati tassa manāyatanaṁ na nirujjhatīti?

arūpakānaṁ cavantānaṁ tesaṁ rūpāyatanaṁ na nirujjhati, no ca tesaṁ manāyatanaṁ na nirujjhati. sabbesaṁ upapajjantānaṁ tesaṁ rūpāyatanañca na nirujjhati manāyatanañca na nirujjhati.

(kha) yassa vā pana manāyatanaṁ na nirujjhati tassa rūpāyatanaṁ na nirujjhatīti?

acittakānaṁ cavantānaṁ tesaṁ manāyatanaṁ na nirujjhati, no ca tesaṁ rūpāyatanaṁ na nirujjhati. sabbesaṁ upapajjantānaṁ tesaṁ manāyatanañca na nirujjhati rūpāyatanañca na nirujjhati.

(ka) yassa rūpāyatanaṁ na nirujjhati tassa dhammāyatanaṁ na nirujjhatīti?

arūpakānaṁ cavantānaṁ tesaṁ rūpāyatanaṁ na nirujjhati, no ca tesaṁ dhammāyatanaṁ na nirujjhati. sabbesaṁ upapajjantānaṁ tesaṁ rūpāyatanañca na nirujjhati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa rūpāyatanaṁ na nirujjhatīti? āmantā. (rūpāyatanamūlakaṁ)

129. (ka) yassa manāyatanaṁ na nirujjhati tassa dhammāyatanaṁ na nirujjhatīti?

acittakānaṁ cavantānaṁ tesaṁ manāyatanaṁ na nirujjhati, no ca tesaṁ dhammāyatanaṁ na nirujjhati. sabbesaṁ upapajjantānaṁ tesaṁ manāyatanañca na nirujjhati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa manāyatanaṁ na nirujjhatīti? āmantā.

(ṅa) paccanīkaokāso

130. yattha cakkhāyatanaṁ na nirujjhati ...pe0 ....

(ca) paccanīkapuggalokāsā

131. yassa yattha cakkhāyatanaṁ na nirujjhati tassa tattha sotāyatanaṁ na nirujjhatī ti ...pe0 ... (yassa yatthakampi yassakasadisaṁ).

(2) atītavāro

(ka) anulomapuggalo

132. yassa cakkhāyatanaṁ nirujjhittha tassa sotāyatanaṁ nirujjhitthāti?

āmantā. (uppādavārepi nirodhavārepi uppādanirodhavārepi atītā pucchā anulomampi paccanīkampi {paccaniyampi (sī0 syā0 ka0)} sadisaṁ.)

(3) anāgatavāro

(ka) anulomapuggalo

133. (ka) yassa cakkhāyatanaṁ nirujjhissati tassa sotāyatanaṁ nirujjhissatīti? āmantā.

(kha) yassa vā pana sotāyatanaṁ nirujjhissati tassa cakkhāyatanaṁ nirujjhissatīti? āmantā.

(ka) yassa cakkhāyatanaṁ nirujjhissati tassa ghānāyatanaṁ nirujjhissatīti ?

pacchimabhavikānaṁ rūpāvacaraṁ upapajjantānaṁ ye ca rūpāvacaraṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ nirujjhissati, no ca tesaṁ ghānāyatanaṁ nirujjhissati. itaresaṁ tesaṁ cakkhāyatanañca nirujjhissati ghānāyatanañca nirujjhissati.

(kha) yassa vā pana ghānāyatanaṁ nirujjhissati tassa cakkhāyatanaṁ nirujjhissatīti? āmantā.

(ka) yassa cakkhāyatanaṁ nirujjhissati tassa rūpāyatanaṁ nirujjhissatīti? āmantā.

(kha) yassa vā pana rūpāyatanaṁ nirujjhissati tassa cakkhāyatanaṁ nirujjhissatīti? āmantā.

yassa cakkhāyatanaṁ nirujjhissati tassa manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa cakkhāyatanaṁ nirujjhissatīti?

pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ dhammāyatanaṁ nirujjhissati, no ca tesaṁ cakkhāyatanaṁ nirujjhissati. itaresaṁ tesaṁ dhammāyatanañca nirujjhissati cakkhāyatanañca nirujjhissati. (cakkhāyatanamūlakaṁ)

134. (ka) yassa ghānāyatanaṁ nirujjhissati tassa rūpāyatanaṁ nirujjhissatīti? āmantā.

(kha) yassa vā pana rūpāyatanaṁ nirujjhissati tassa ghānāyatanaṁ nirujjhissatīti?

pacchimabhavikānaṁ rūpāvacaraṁ upapajjantānaṁ ye ca rūpāvacaraṁ upapajjitvā parinibbāyissanti tesaṁ cavantānaṁ tesaṁ rūpāyatanaṁ nirujjhissati, no ca tesaṁ ghānāyatanaṁ nirujjhissati. itaresaṁ tesaṁ rūpāyatanañca nirujjhissati ghānāyatanañca nirujjhissati.

yassa ghānāyatanaṁ nirujjhissati tassa manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa ghānāyatanaṁ nirujjhissatīti?

pacchimabhavikānaṁ rūpāvacaraṁ arūpāvacaraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ dhammāyatanaṁ nirujjhissati, no ca tesaṁ ghānāyatanaṁ nirujjhissati. itaresaṁ tesaṁ dhammāyatanañca nirujjhissati ghānāyatanañca nirujjhissati. (ghānāyatanamūlakaṁ)

135. yassa rūpāyatanaṁ nirujjhissati tassa manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa rūpāyatanaṁ nirujjhissatīti?

pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ dhammāyatanaṁ nirujjhissati, no ca tesaṁ rūpāyatanaṁ nirujjhissati. itaresaṁ tesaṁ dhammāyatanañca nirujjhissati rūpāyatanañca nirujjhissati.

136. (ka) yassa manāyatanaṁ nirujjhissati tassa dhammāyatanaṁ nirujjhissatīti? āmantā.

(kha) yassa vā pana dhammāyatanaṁ nirujjhissati tassa manāyatanaṁ nirujjhissatīti? āmantā.

(kha) anulomaokāso

137. yattha cakkhāyatanaṁ nirujjhissati ...pe0 ....

(ga) anulomapuggalokāsā

138. (ka) yassa yattha cakkhāyatanaṁ nirujjhissati tassa tattha sotāyatanaṁ nirujjhissatīti ? āmantā.

(kha) yassa vā pana yattha ...pe0 ...? āmantā.

(ka) yassa yattha cakkhāyatanaṁ nirujjhissati tassa tattha ghānāyatanaṁ nirujjhissatīti?

rūpāvacarānaṁ ...pe0 ... kāmāvacarānaṁ ...pe0 ....

(kha) yassa vā pana yattha ...pe0 ...? āmantā.

(ka) yassa yattha cakkhāyatanaṁ nirujjhissati tassa tattha rūpāyatanaṁ nirujjhissatīti? āmantā.

(kha) yassa vā pana yattha rūpāyatanaṁ nirujjhissati tassa tattha cakkhāyatanaṁ nirujjhissatīti?

asaññasattānaṁ ...pe0 ... pañcavokārānaṁ ...pe0 ....

(ka) yassa yattha cakkhāyatanaṁ nirujjhissati tassa tattha manāyatanaṁ nirujjhissatīti? āmantā.

(kha) yassa vā pana yattha ...pe0 ...?

arūpānaṁ ...pe0 ... pañcavokārānaṁ ...pe0 ....

(ka) yassa yattha cakkhāyatanaṁ nirujjhissati tassa tattha dhammāyatanaṁ nirujjhissatīti? āmantā.

(kha) yassa vā pana yattha ...pe0 ...?

asaññasattānaṁ arūpānaṁ ...pe0 ... pañcavokārānaṁ ...pe0 .... (cakkhāyatanamūlakaṁ)

139. (ka) yassa yattha ghānāyatanaṁ nirujjhissati tassa tattha rūpāyatanaṁ nirujjhissatīti? āmantā.

(kha) yassa vā pana yattha ...pe0 ...?

rūpāvacarānaṁ ...pe0 ... kāmāvacarānaṁ ...pe0 ....

(ka) yassa yattha ghānāyatanaṁ nirujjhissati tassa tattha manāyatanaṁ nirujjhissatīti? āmantā.

(kha) yassa vā pana yattha ...pe0 ...?

rūpāvacarānaṁ arūpāvacarānaṁ ...pe0 ... kāmāvacarānaṁ ...pe0 ....

(ka) yassa yattha ghānāyatanaṁ nirujjhissati tassa tattha dhammāyatanaṁ nirujjhissatīti? āmantā.

(kha) yassa vā pana yattha ...pe0 ...?

rūpāvacarānaṁ arūpāvacarānaṁ ...pe0 ... kāmāvacarānaṁ ...pe0 .... (ghānāyatanamūlakaṁ)

140. (ka) yassa yattha rūpāyatanaṁ nirujjhissati tassa tattha manāyatanaṁ nirujjhissatīti?

asaññasattānaṁ ...pe0 ... pañcavokārānaṁ ...pe0 ....

(kha) yassa vā pana yattha ...pe0 ...?

arūpānaṁ ...pe0 ... pañcavokārānaṁ ...pe0 ....

(ka) yassa yattha rūpāyatanaṁ nirujjhissati tassa tattha dhammāyatanaṁ nirujjhissatīti? āmantā.

(kha) yassa vā pana yattha ...pe0 ...?

arūpānaṁ ...pe0 ... pañcavokārānaṁ asaññasattānaṁ ...pe0 .... (rūpāyatanamūlakaṁ)

141. (ka) yassa yattha manāyatanaṁ ...pe0 ...? āmantā.

(kha) yassa vā pana yattha ...pe0 ...?

asaññasattānaṁ ...pe0 ... catuvokārānaṁ pañcavokārānaṁ tesaṁ tattha dhammāyatanañca nirujjhissati manāyatanañca nirujjhissati. (yathā uppādavāre yassa yatthake anāgatā pucchā vitthāritā, evaṁ nirodhepi vitthāretabbā).

(gha) paccanīkapuggalo

142. (ka) yassa cakkhāyatanaṁ na nirujjhissati tassa sotāyatanaṁ na nirujjhissatīti? āmantā.

(kha) yassa vā pana sotāyatanaṁ na nirujjhissati tassa cakkhāyatanaṁ na nirujjhissatīti? āmantā.

(ka) yassa cakkhāyatanaṁ na nirujjhissati tassa ghānāyatanaṁ na nirujjhissatīti? āmantā.

(kha) yassa vā pana ghānāyatanaṁ na nirujjhissati tassa cakkhāyatanaṁ na nirujjhissatīti?

pacchimabhavikānaṁ rūpāvacaraṁ upapajjantānaṁ ye ca rūpāvacaraṁ upapajjitvā parinibbāyissanti tesaṁ cavantānaṁ tesaṁ ghānāyatanaṁ na nirujjhissati, no ca tesaṁ cakkhāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanañca na nirujjhissati cakkhāyatanañca na nirujjhissati.

(ka) yassa cakkhāyatanaṁ na nirujjhissati tassa rūpāyatanaṁ na nirujjhissatīti? āmantā.

(kha) yassa vā pana rūpāyatanaṁ na nirujjhissati tassa cakkhāyatanaṁ na nirujjhissatīti? āmantā.

yassa cakkhāyatanaṁ na nirujjhissati tassa manāyatanaṁ ...pe0 ... dhammāyatanaṁ na nirujjhissatīti?

pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ na nirujjhissati, no ca tesaṁ dhammāyatanaṁ na nirujjhissati. parinibbantānaṁ tesaṁ cakkhāyatanañca na nirujjhissati dhammāyatanañca na nirujjhissati.

yassa vā pana dhammāyatanaṁ na nirujjhissati tassa cakkhāyatanaṁ na nirujjhissatīti? āmantā. (cakkhāyatanamūlakaṁ)

143. (ka) yassa ghānāyatanaṁ na nirujjhissati tassa rūpāyatanaṁ na nirujjhissatīti?

pacchimabhavikānaṁ rūpāvacaraṁ upapajjantānaṁ ye ca rūpāvacaraṁ upapajjitvā parinibbāyissanti tesaṁ cavantānaṁ tesaṁ ghānāyatanaṁ na nirujjhissati, no ca tesaṁ rūpāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanañca na nirujjhissati rūpāyatanañca na nirujjhissati.

(kha) yassa vā pana rūpāyatanaṁ na nirujjhissati tassa ghānāyatanaṁ na nirujjhissatīti? āmantā.

yassa ghānāyatanaṁ na nirujjhissati tassa manāyatanaṁ ...pe0 ... dhammāyatanaṁ na nirujjhissatīti?

pacchimabhavikānaṁ rūpāvacaraṁ arūpāvacaraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ ghānāyatanaṁ na nirujjhissati, no ca tesaṁ dhammāyatanaṁ na nirujjhissati. parinibbantānaṁ tesaṁ ghānāyatanañca na nirujjhissati dhammāyatanañca na nirujjhissati.

yassa vā pana dhammāyatanaṁ na nirujjhissati tassa ghānāyatanaṁ na nirujjhissatīti? āmantā.

144. yassa rūpāyatanaṁ na nirujjhissati tassa manāyatanaṁ ...pe0 ... dhammāyatanaṁ na nirujjhissatīti?

pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ rūpāyatanaṁ na nirujjhissati, no ca tesaṁ dhammāyatanaṁ na nirujjhissati. parinibbantānaṁ tesaṁ rūpāyatanañca na nirujjhissati dhammāyatanañca na nirujjhissati.

yassa vā pana dhammāyatanaṁ na nirujjhissati tassa rūpāyatanaṁ na nirujjhissatīti? āmantā.

145. (ka) yassa manāyatanaṁ na nirujjhissati tassa dhammāyatanaṁ na nirujjhissatīti? āmantā.

(kha) yassa vā pana dhammāyatanaṁ na nirujjhissati tassa manāyatanaṁ na nirujjhissatīti? āmantā.

(ṅa) paccanīkaokāso

146. yattha cakkhāyatanaṁ na nirujjhissati ...pe0 ....

(ca) paccanīkapuggalokāsā

147. (ka) yassa yattha cakkhāyatanaṁ na nirujjhissati tassa tattha sotāyatanaṁ na nirujjhissatīti? āmantā.

(kha) yassa vā pana yattha sotāyatanaṁ na nirujjhissati tassa tattha cakkhāyatanaṁ na nirujjhissatīti? āmantā.

(ka) yassa yattha cakkhāyatanaṁ na nirujjhissati tassa tattha ghānāyatanaṁ na nirujjhissatīti? āmantā.

(kha) yassa vā pana yattha ghānāyatanaṁ na nirujjhissati tassa tattha cakkhāyatanaṁ na nirujjhissatīti?

rūpāvacarānaṁ tesaṁ tattha ghānāyatanaṁ na nirujjhissati, no ca tesaṁ tattha cakkhāyatanaṁ na nirujjhissati. pañcavokāre parinibbantānaṁ asaññasattānaṁ arūpānaṁ tesaṁ tattha ghānāyatanañca na nirujjhissati cakkhāyatanañca na nirujjhissati.

(ka) yassa yattha cakkhāyatanaṁ na nirujjhissati tassa tattha rūpāyatanaṁ na nirujjhissatīti?

asaññasattānaṁ tesaṁ tattha cakkhāyatanaṁ na nirujjhissati, no ca tesaṁ tattha rūpāyatanaṁ na nirujjhissati. pañcavokāre parinibbantānaṁ arūpānaṁ tesaṁ tattha cakkhāyatanañca na nirujjhissati rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha cakkhāyatanaṁ na nirujjhissatīti? āmantā.

(ka) yassa yattha cakkhāyatanaṁ na nirujjhissati tassa tattha manāyatanaṁ na nirujjhissatīti?

arūpānaṁ tesaṁ tattha cakkhāyatanaṁ na nirujjhissati, no ca tesaṁ tattha manāyatanaṁ na nirujjhissati. parinibbantānaṁ asaññasattānaṁ tesaṁ tattha cakkhāyatanañca na nirujjhissati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha cakkhāyatanaṁ na nirujjhissatīti? āmantā.

(ka) yassa yattha cakkhāyatanaṁ na nirujjhissati tassa tattha dhammāyatanaṁ na nirujjhissatīti?

asaññasattānaṁ arūpānaṁ tesaṁ tattha cakkhāyatanaṁ na nirujjhissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha cakkhāyatanañca na nirujjhissati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha cakkhāyatanaṁ na nirujjhissatīti? āmantā. (cakkhāyatanamūlakaṁ)

148. (ka) yassa yattha ghānāyatanaṁ na nirujjhissati tassa tattha rūpāyatanaṁ na nirujjhissatīti?

rūpāvacarānaṁ tesaṁ tattha ghānāyatanaṁ na nirujjhissati, no ca tesaṁ tattha rūpāyatanaṁ na nirujjhissati. pañcavokāre parinibbantānaṁ arūpānaṁ tesaṁ tattha ghānāyatanañca na nirujjhissati rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha ghānāyatanaṁ na nirujjhissatīti? āmantā.

(ka) yassa yattha ghānāyatanaṁ na nirujjhissati tassa tattha manāyatanaṁ na nirujjhissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ na nirujjhissati, no ca tesaṁ tattha manāyatanaṁ na nirujjhissati, parinibbantānaṁ asaññasattānaṁ tesaṁ tattha ghānāyatanañca na nirujjhissati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha ghānāyatanaṁ na nirujjhissatīti? āmantā.

(ka) yassa yattha ghānāyatanaṁ na nirujjhissati tassa tattha dhammāyatanaṁ na nirujjhissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ na nirujjhissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha ghānāyatanañca na nirujjhissati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha ghānāyatanaṁ na nirujjhissatīti?

āmantā. (ghānāyatanamūlakaṁ)

149. (ka) yassa yattha rūpāyatanaṁ na nirujjhissati tassa tattha manāyatanaṁ na nirujjhissatīti?

arūpānaṁ tesaṁ tattha rūpāyatanaṁ na nirujjhissati, no ca tesaṁ tattha manāyatanaṁ na nirujjhissati. parinibbantānaṁ tesaṁ tattha rūpāyatanañca na nirujjhissati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha rūpāyatanaṁ na nirujjhissatīti?

asaññasattānaṁ tesaṁ tattha manāyatanaṁ na nirujjhissati, no ca tesaṁ tattha rūpāyatanaṁ na nirujjhissati. parinibbantānaṁ tesaṁ tattha manāyatanañca na nirujjhissati rūpāyatanañca na nirujjhissati.

(ka) yassa yattha rūpāyatanaṁ na nirujjhissati tassa tattha dhammāyatanaṁ na nirujjhissatīti?

arūpānaṁ tesaṁ tattha rūpāyatanaṁ na nirujjhissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha rūpāyatanañca na nirujjhissati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha rūpāyatanaṁ na nirujjhissatīti? āmantā. (rūpāyatanamūlakaṁ)

150. (ka) yassa yattha manāyatanaṁ na nirujjhissati tassa tattha dhammāyatanaṁ na nirujjhissatīti?

asaññasattānaṁ tesaṁ tattha manāyatanaṁ na nirujjhissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha manāyatanañca na nirujjhissati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha manāyatanaṁ na nirujjhissatīti? āmantā.

(4) paccuppannātītavāro

(ka) anulomapuggalo

151. (ka) yassa cakkhāyatanaṁ nirujjhati tassa sotāyatanaṁ nirujjhitthāti? āmantā.

(kha) yassa vā pana sotāyatanaṁ nirujjhittha tassa cakkhāyatanaṁ nirujjhatīti?

sabbesaṁ upapajjantānaṁ acakkhukānaṁ cavantānaṁ tesaṁ sotāyatanaṁ nirujjhittha, no ca tesaṁ cakkhāyatanaṁ nirujjhati. sacakkhukānaṁ cavantānaṁ tesaṁ sotāyatanañca nirujjhittha cakkhāyatanañca nirujjhati.

yassa cakkhāyatanaṁ nirujjhati tassa ghānāyatanaṁ ...pe0 ... rūpāyatanaṁ ...pe0 ... manāyatanaṁ ...pe0 ... dhammāyatanaṁ nirujjhitthāti? āmantā.

yassa vā pana dhammāyatanaṁ nirujjhittha tassa cakkhāyatanaṁ nirujjhatīti?

sabbesaṁ upapajjantānaṁ acakkhukānaṁ cavantānaṁ tesaṁ dhammāyatanaṁ nirujjhittha, no ca tesaṁ cakkhāyatanaṁ nirujjhati. sacakkhukānaṁ cavantānaṁ tesaṁ dhammāyatanañca nirujjhittha cakkhāyatanañca nirujjhati.

152. yassa ghānāyatanaṁ nirujjhati tassa rūpāyatanaṁ ...pe0 ... manāyatanaṁ ...pe0 ... dhammāyatanaṁ nirujjhitthāti? āmantā.

yassa vā pana dhammāyatanaṁ nirujjhittha tassa ghānāyatanaṁ nirujjhatīti?

sabbesaṁ upapajjantānaṁ aghānakānaṁ cavantānaṁ tesaṁ dhammāyatanaṁ nirujjhittha, no ca tesaṁ ghānāyatanaṁ nirujjhati. saghānakānaṁ cavantānaṁ tesaṁ dhammāyatanañca nirujjhittha ghānāyatanañca nirujjhati.

153. yassa rūpāyatanaṁ nirujjhati tassa manāyatanaṁ ...pe0 ... dhammāyatanaṁ nirujjhitthāti? āmantā.

yassa vā pana dhammāyatanaṁ nirujjhittha tassa rūpāyatanaṁ nirujjhatīti?

sabbesaṁ upapajjantānaṁ arūpakānaṁ cavantānaṁ tesaṁ dhammāyatanaṁ nirujjhittha, no ca tesaṁ rūpāyatanaṁ nirujjhati. sarūpakānaṁ cavantānaṁ tesaṁ dhammāyatanañca nirujjhittha rūpāyatanañca nirujjhati.

154. (ka) yassa manāyatanaṁ nirujjhati tassa dhammāyatanaṁ nirujjhitthāti? āmantā.

(kha) yassa vā pana dhammāyatanaṁ nirujjhittha tassa manāyatanaṁ nirujjhatīti?

sabbesaṁ upapajjantānaṁ acittakānaṁ cavantānaṁ tesaṁ dhammāyatanaṁ nirujjhittha, no ca tesaṁ manāyatanaṁ nirujjhati. sacittakānaṁ cavantānaṁ tesaṁ dhammāyatanañca nirujjhittha manāyatanañca nirujjhati.

(kha) anulomaokāso

155. yattha cakkhāyatanaṁ nirujjhati ...pe0 ....

(ga) anulomapuggalokāsā

156. (ka) yassa yattha cakkhāyatanaṁ nirujjhati tassa tattha sotāyatanaṁ nirujjhitthāti?

suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha sotāyatanaṁ nirujjhittha. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati sotāyatanañca nirujjhittha.

(kha) yassa vā pana yattha sotāyatanaṁ nirujjhittha tassa tattha cakkhāyatanaṁ nirujjhatīti?

pañcavokāraṁ upapajjantānaṁ acakkhukānaṁ kāmāvacarā cavantānaṁ tesaṁ tattha sotāyatanaṁ nirujjhittha, no ca tesaṁ tattha cakkhāyatanaṁ nirujjhati. sacakkhukānaṁ cavantānaṁ tesaṁ tattha sotāyatanañca nirujjhittha cakkhāyatanañca nirujjhati.

(ka) yassa yattha cakkhāyatanaṁ nirujjhati tassa tattha ghānāyatanaṁ nirujjhitthāti?

rūpāvacarā cavantānaṁ tesaṁ tattha cakkhāyatanaṁ nirujjhati, no ca tesaṁ tattha ghānāyatanaṁ nirujjhittha. sacakkhukānaṁ kāmāvacarā cavantānaṁ tesaṁ tattha cakkhāyatanañca nirujjhati ghānāyatanañca nirujjhittha.

(kha) yassa vā pana yattha ghānāyatanaṁ nirujjhittha tassa tattha cakkhāyatanaṁ nirujjhatīti?

kāmāvacaraṁ upapajjantānaṁ acakkhukānaṁ kāmāvacarā cavantānaṁ tesaṁ tattha ghānāyatanaṁ nirujjhittha, no ca tesaṁ tattha cakkhāyatanaṁ nirujjhati. sacakkhukānaṁ kāmāvacarā cavantānaṁ tesaṁ tattha ghānāyatanañca nirujjhittha cakkhāyatanañca nirujjhati.

(ka) yassa yattha cakkhāyatanaṁ nirujjhati tassa tattha rūpāyatanaṁ nirujjhitthāti?

suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha rūpāyatanaṁ nirujjhittha. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati rūpāyatanañca nirujjhittha.

(kha) yassa vā pana yattha rūpāyatanaṁ nirujjhittha tassa tattha cakkhāyatanaṁ nirujjhatīti?

pañcavokāraṁ upapajjantānaṁ acakkhukānaṁ kāmāvacarā cavantānaṁ asaññasattānaṁ tesaṁ tattha rūpāyatanaṁ nirujjhittha, no ca tesaṁ tattha cakkhāyatanaṁ nirujjhati. sacakkhukānaṁ cavantānaṁ tesaṁ tattha rūpāyatanañca nirujjhittha cakkhāyatanañca nirujjhati.

(ka) yassa yattha cakkhāyatanaṁ nirujjhati tassa tattha manāyatanaṁ nirujjhitthāti?

suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha manāyatanaṁ nirujjhittha. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati manāyatanañca nirujjhittha.

(kha) yassa vā pana yattha manāyatanaṁ nirujjhittha tassa tattha cakkhāyatanaṁ nirujjhatīti?

pañcavokāraṁ upapajjantānaṁ acakkhukānaṁ kāmāvacarā cavantānaṁ arūpānaṁ tesaṁ tattha manāyatanaṁ nirujjhittha, no ca tesaṁ tattha cakkhāyatanaṁ nirujjhati. sacakkhukānaṁ cavantānaṁ tesaṁ tattha manāyatanañca nirujjhittha cakkhāyatanañca nirujjhati.

(ka) yassa yattha cakkhāyatanaṁ nirujjhati tassa tattha dhammāyatanaṁ nirujjhitthāti?

suddhāvāse parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha dhammāyatanaṁ nirujjhittha. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati dhammāyatanañca nirujjhittha.

(kha) yassa vā pana yattha dhammāyatanaṁ nirujjhittha tassa tattha cakkhāyatanaṁ nirujjhatīti?

sabbesaṁ upapajjantānaṁ acakkhukānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha cakkhāyatanaṁ nirujjhati. sacakkhukānaṁ cavantānaṁ tesaṁ tattha dhammāyatanañca nirujjhittha cakkhāyatanañca nirujjhati. (cakkhāyatanamūlakaṁ)

157. (ka) yassa yattha ghānāyatanaṁ nirujjhati tassa tattha rūpāyatanaṁ nirujjhitthāti? āmantā.

(kha) yassa vā pana yattha rūpāyatanaṁ nirujjhittha tassa tattha ghānāyatanaṁ nirujjhatīti?

kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ tesaṁ tattha rūpāyatanaṁ nirujjhittha, no ca tesaṁ tattha ghānāyatanaṁ nirujjhati. saghānakānaṁ cavantānaṁ tesaṁ tattha rūpāyatanañca nirujjhittha ghānāyatanañca nirujjhati.

(ka) yassa yattha ghānāyatanaṁ nirujjhati tassa tattha manāyatanaṁ nirujjhitthāti? āmantā.

(kha) yassa vā pana yattha manāyatanaṁ nirujjhittha tassa tattha ghānāyatanaṁ nirujjhatīti?

kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ arūpāvacarānaṁ tesaṁ tattha manāyatanaṁ nirujjhittha, no ca tesaṁ tattha ghānāyatanaṁ nirujjhati. saghānakānaṁ cavantānaṁ tesaṁ tattha manāyatanañca nirujjhittha ghānāyatanañca nirujjhati.

(ka) yassa yattha ghānāyatanaṁ nirujjhati tassa tattha dhammāyatanaṁ nirujjhitthāti? āmantā.

(kha) yassa vā pana yattha dhammāyatanaṁ nirujjhittha tassa tattha ghānāyatanaṁ nirujjhatīti?

sabbesaṁ upapajjantānaṁ aghānakānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha ghānāyatanaṁ nirujjhati. saghānakānaṁ cavantānaṁ tesaṁ tattha dhammāyatanañca nirujjhittha ghānāyatanañca nirujjhati. (ghānāyatanamūlakaṁ)

158. (ka) yassa yattha rūpāyatanaṁ nirujjhati tassa tattha manāyatanaṁ nirujjhitthāti?

suddhāvāse parinibbantānaṁ asaññasattā cavantānaṁ tesaṁ tattha rūpāyatanaṁ nirujjhati, no ca tesaṁ tattha manāyatanaṁ nirujjhittha. itaresaṁ pañcavokārā cavantānaṁ tesaṁ tattha rūpāyatanañca nirujjhati manāyatanañca nirujjhittha.

(kha) yassa vā pana yattha manāyatanaṁ nirujjhittha tassa tattha rūpāyatanaṁ nirujjhatīti?

pañcavokāraṁ upapajjantānaṁ arūpānaṁ tesaṁ tattha manāyatanaṁ nirujjhittha, no ca tesaṁ tattha rūpāyatanaṁ nirujjhati. pañcavokārā cavantānaṁ tesaṁ tattha manāyatanañca nirujjhittha rūpāyatanañca nirujjhati.

(ka) yassa yattha rūpāyatanaṁ nirujjhati tassa tattha dhammāyatanaṁ nirujjhitthāti?

suddhāvāse parinibbantānaṁ tesaṁ tattha rūpāyatanaṁ nirujjhati, no ca tesaṁ tattha dhammāyatanaṁ nirujjhittha. itaresaṁ sarūpakānaṁ cavantānaṁ tesaṁ tattha rūpāyatanañca nirujjhati dhammāyatanañca nirujjhittha.

(kha) yassa vā pana yattha dhammāyatanaṁ nirujjhittha tassa tattha rūpāyatanaṁ nirujjhatīti?

sabbesaṁ upapajjantānaṁ arūpakānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha rūpāyatanaṁ nirujjhati. sarūpakānaṁ cavantānaṁ tesaṁ tattha dhammāyatanañca nirujjhittha rūpāyatanañca nirujjhati. (rūpāyatanamūlakaṁ)

159. (ka) yassa yattha manāyatanaṁ nirujjhati tassa tattha dhammāyatanaṁ nirujjhitthāti?

suddhāvāse parinibbantānaṁ tesaṁ tattha manāyatanaṁ nirujjhati, no ca tesaṁ tattha dhammāyatanaṁ nirujjhittha. itaresaṁ sacittakānaṁ cavantānaṁ tesaṁ tattha manāyatanañca nirujjhati dhammāyatanañca nirujjhittha.

(kha) yassa vā pana yattha dhammāyatanaṁ nirujjhittha tassa tattha manāyatanaṁ nirujjhatīti?

sabbesaṁ upapajjantānaṁ acittakānaṁ cavantānaṁ tesaṁ tattha dhammāyatanaṁ nirujjhittha, no ca tesaṁ tattha manāyatanaṁ nirujjhati. sacittakānaṁ cavantānaṁ tesaṁ tattha dhammāyatanañca nirujjhittha manāyatanañca nirujjhati.

(gha) paccanīkapuggalo

160. (ka) yassa cakkhāyatanaṁ na nirujjhati tassa sotāyatanaṁ na nirujjhitthāti? nirujjhittha.

(kha) yassa vā pana sotāyatanaṁ na nirujjhittha tassa cakkhāyatanaṁ na nirujjhatīti? natthi.

yassa cakkhāyatanaṁ ...pe0 ... ghānāyatanaṁ ...pe0 ... rūpāyatanaṁ ...pe0 ... manāyatanaṁ na nirujjhati tassa dhammāyatanaṁ na nirujjhitthāti? nirujjhittha.

yassa vā pana dhammāyatanaṁ na nirujjhittha tassa manāyatanaṁ na nirujjhatīti? natthi.

(ṅa) paccanīkaokāso

161. yattha cakkhāyatanaṁ na nirujjhati ...pe0 ....

(ca) paccanīkapuggalokāsā

162. (ka) yassa yattha cakkhāyatanaṁ na nirujjhati tassa tattha sotāyatanaṁ na nirujjhitthāti?

pañcavokāraṁ upapajjantānaṁ acakkhukānaṁ kāmāvacarā cavantānaṁ tesaṁ tattha cakkhāyatanaṁ na nirujjhati, no ca tesaṁ tattha sotāyatanaṁ na nirujjhittha. suddhāvāsaṁ upapajjantānaṁ asaññasattānaṁ arūpānaṁ tesaṁ tattha cakkhāyatanañca na nirujjhati sotāyatanañca na nirujjhittha.

(kha) yassa vā pana yattha sotāyatanaṁ na nirujjhittha tassa tattha cakkhāyatanaṁ na nirujjhatīti?

suddhāvāse parinibbantānaṁ tesaṁ tattha sotāyatanaṁ na nirujjhittha, no ca tesaṁ tattha cakkhāyatanaṁ na nirujjhati. suddhāvāsaṁ upapajjantānaṁ asaññasattānaṁ arūpānaṁ tesaṁ tattha sotāyatanañca na nirujjhittha cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha ghānāyatanaṁ na nirujjhitthāti?

kāmāvacaraṁ upapajjantānaṁ acakkhukānaṁ kāmāvacarā cavantānaṁ tesaṁ tattha cakkhāyatanaṁ na nirujjhati, no ca tesaṁ tattha ghānāyatanaṁ na nirujjhittha. rūpāvacaraṁ upapajjantānaṁ asaññasattānaṁ arūpānaṁ tesaṁ tattha cakkhāyatanañca na nirujjhati ghānāyatanañca na nirujjhittha.

(kha) yassa vā pana yattha ghānāyatanaṁ na nirujjhittha tassa tattha cakkhāyatanaṁ na nirujjhatīti?

rūpāvacarā cavantānaṁ tesaṁ tattha ghānāyatanaṁ na nirujjhittha, no ca tesaṁ tattha cakkhāyatanaṁ na nirujjhati. rūpāvacaraṁ upapajjantānaṁ asaññasattānaṁ arūpānaṁ tesaṁ tattha ghānāyatanañca na nirujjhittha cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha rūpāyatanaṁ na nirujjhitthāti?

pañcavokāraṁ upapajjantānaṁ acakkhukānaṁ kāmāvacarā cavantānaṁ asaññasattānaṁ tesaṁ tattha cakkhāyatanaṁ na nirujjhati, no ca tesaṁ tattha rūpāyatanaṁ na nirujjhittha. suddhāvāsaṁ upapajjantānaṁ arūpānaṁ tesaṁ tattha cakkhāyatanañca na nirujjhati rūpāyatanañca na nirujjhittha.

(kha) yassa vā pana yattha rūpāyatanaṁ na nirujjhittha tassa tattha cakkhāyatanaṁ na nirujjhatīti?

suddhāvāse parinibbantānaṁ tesaṁ tattha rūpāyatanaṁ na nirujjhittha, no ca tesaṁ tattha cakkhāyatanaṁ na nirujjhati. suddhāvāsaṁ upapajjantānaṁ arūpānaṁ tesaṁ tattha rūpāyatanañca na nirujjhittha cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha manāyatanaṁ na nirujjhitthāti?

pañcavokāraṁ upapajjantānaṁ acakkhukānaṁ kāmāvacarā cavantānaṁ arūpānaṁ tesaṁ tattha cakkhāyatanaṁ na nirujjhati, no ca tesaṁ tattha manāyatanaṁ na nirujjhittha. suddhāvāsaṁ upapajjantānaṁ asaññasattānaṁ tesaṁ tattha cakkhāyatanañca na nirujjhati manāyatanañca na nirujjhittha.

(kha) yassa vā pana yattha manāyatanaṁ na nirujjhittha tassa tattha cakkhāyatanaṁ na nirujjhatīti?

suddhāvāse parinibbantānaṁ tesaṁ tattha manāyatanaṁ na nirujjhittha, no ca tesaṁ tattha cakkhāyatanaṁ na nirujjhati. suddhāvāsaṁ upapajjantānaṁ asaññasattānaṁ tesaṁ tattha manāyatanañca na nirujjhittha cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha dhammāyatanaṁ na nirujjhitthāti?

sabbesaṁ upapajjantānaṁ acakkhukānaṁ cavantānaṁ tesaṁ tattha cakkhāyatanaṁ na nirujjhati, no ca tesaṁ tattha dhammāyatanaṁ na nirujjhittha. suddhāvāsaṁ upapajjantānaṁ tesaṁ tattha cakkhāyatanañca na nirujjhati dhammāyatanañca na nirujjhittha.

(kha) yassa vā pana yattha dhammāyatanaṁ na nirujjhittha tassa tattha cakkhāyatanaṁ na nirujjhatīti?

suddhāvāse parinibbantānaṁ tesaṁ tattha dhammāyatanaṁ na nirujjhittha, no ca tesaṁ tattha cakkhāyatanaṁ na nirujjhati. suddhāvāsaṁ upapajjantānaṁ tesaṁ tattha dhammāyatanañca na nirujjhittha cakkhāyatanañca na nirujjhati. (cakkhāyatanamūlakaṁ)

163. (ka) yassa yattha ghānāyatanaṁ na nirujjhati tassa tattha rūpāyatanaṁ na nirujjhitthāti?

kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ tesaṁ tattha ghānāyatanaṁ na nirujjhati, no ca tesaṁ tattha rūpāyatanaṁ na nirujjhittha. suddhāvāsānaṁ arūpānaṁ tesaṁ tattha ghānāyatanañca na nirujjhati rūpāyatanañca na nirujjhittha.

(kha) yassa vā pana yattha rūpāyatanaṁ na nirujjhittha tassa tattha ghānāyatanaṁ na nirujjhatīti ? āmantā.

(ka) yassa yattha ghānāyatanaṁ na nirujjhati tassa tattha manāyatanaṁ na nirujjhitthāti?

kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ arūpāvacarānaṁ tesaṁ tattha ghānāyatanaṁ na nirujjhati, no ca tesaṁ tattha manāyatanaṁ na nirujjhittha. suddhāvāsānaṁ asaññasattānaṁ tesaṁ tattha ghānāyatanañca na nirujjhati manāyatanañca na nirujjhittha.

(kha) yassa vā pana yattha manāyatanaṁ na nirujjhittha tassa tattha ghānāyatanaṁ na nirujjhatīti? āmantā.

(ka) yassa yattha ghānāyatanaṁ na nirujjhati tassa tattha dhammāyatanaṁ na nirujjhitthāti?

sabbesaṁ upapajjantānaṁ aghānakānaṁ cavantānaṁ tesaṁ tattha ghānāyatanaṁ na nirujjhati, no ca tesaṁ tattha dhammāyatanaṁ na nirujjhittha. suddhāvāsānaṁ tesaṁ tattha ghānāyatanañca na nirujjhati dhammāyatanañca na nirujjhittha.

(kha) yassa vā pana yattha dhammāyatanaṁ na nirujjhittha tassa tattha ghānāyatanaṁ na nirujjhatīti? āmantā. (ghānāyatanamūlakaṁ)

164. (ka) yassa yattha rūpāyatanaṁ na nirujjhati tassa tattha manāyatanaṁ na nirujjhitthāti?

pañcavokāraṁ upapajjantānaṁ arūpānaṁ tesaṁ tattha rūpāyatanaṁ na nirujjhati, no ca tesaṁ tattha manāyatanaṁ na nirujjhittha. suddhāvāsaṁ upapajjantānaṁ asaññasattaṁ upapajjantānaṁ tesaṁ tattha rūpāyatanañca na nirujjhati manāyatanañca na nirujjhittha.

(kha) yassa vā pana yattha manāyatanaṁ na nirujjhittha tassa tattha rūpāyatanaṁ na nirujjhatīti?

suddhāvāse parinibbantānaṁ asaññasattā cavantānaṁ tesaṁ tattha manāyatanaṁ na nirujjhittha, no ca tesaṁ tattha rūpāyatanaṁ na nirujjhati. suddhāvāsaṁ upapajjantānaṁ asaññasattaṁ upapajjantānaṁ tesaṁ tattha manāyatanañca na nirujjhittha rūpāyatanañca na nirujjhati.

(ka) yassa yattha rūpāyatanaṁ na nirujjhati tassa tattha dhammāyatanaṁ na nirujjhitthāti?

sabbesaṁ upapajjantānaṁ arūpakānaṁ cavantānaṁ tesaṁ tattha rūpāyatanaṁ na nirujjhati, no ca tesaṁ tattha dhammāyatanaṁ na nirujjhittha. suddhāvāsaṁ upapajjantānaṁ tesaṁ tattha rūpāyatanañca na nirujjhati dhammāyatanañca na nirujjhittha.

(kha) yassa vā pana yattha dhammāyatanaṁ na nirujjhittha tassa tattha rūpāyatanaṁ na nirujjhatīti?

suddhāvāse parinibbantānaṁ tesaṁ tattha dhammāyatanaṁ na nirujjhittha, no ca tesaṁ tattha rūpāyatanaṁ na nirujjhati. suddhāvāsaṁ upapajjantānaṁ tesaṁ tattha dhammāyatanañca na nirujjhittha rūpāyatanañca na nirujjhati.

165. (ka) yassa yattha manāyatanaṁ na nirujjhati tassa tattha dhammāyatanaṁ na nirujjhitthāti?

sabbesaṁ upapajjantānaṁ acittakānaṁ cavantānaṁ tesaṁ tattha manāyatanaṁ na nirujjhati, no ca tesaṁ tattha dhammāyatanaṁ na nirujjhittha. suddhāvāsaṁ upapajjantānaṁ tesaṁ tattha manāyatanañca na nirujjhati dhammāyatanañca na nirujjhittha.

(kha) yassa vā pana yattha dhammāyatanaṁ na nirujjhittha tassa tattha manāyatanaṁ na nirujjhatīti?

suddhāvāse parinibbantānaṁ tesaṁ tattha dhammāyatanaṁ na nirujjhittha, no ca tesaṁ tattha manāyatanaṁ na nirujjhati. suddhāvāsaṁ upapajjantānaṁ tesaṁ tattha dhammāyatanañca na nirujjhittha manāyatanañca na nirujjhati.

(5) paccuppannānāgatavāro

(ka) anulomapuggalo

166. (ka) yassa cakkhāyatanaṁ nirujjhati tassa sotāyatanaṁ nirujjhissatīti?

pañcavokāre parinibbantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ nirujjhati, no ca tesaṁ sotāyatanaṁ nirujjhissati. itaresaṁ sacakkhukānaṁ cavantānaṁ tesaṁ cakkhāyatanañca nirujjhati sotāyatanañca nirujjhissati.

(kha) yassa vā pana sotāyatanaṁ nirujjhissati tassa cakkhāyatanaṁ nirujjhatīti?

sabbesaṁ upapajjantānaṁ acakkhukānaṁ cavantānaṁ tesaṁ sotāyatanaṁ nirujjhissati, no ca tesaṁ cakkhāyatanaṁ nirujjhati. sacakkhukānaṁ cavantānaṁ tesaṁ sotāyatanañca nirujjhissati cakkhāyatanañca nirujjhati.

(ka) yassa cakkhāyatanaṁ nirujjhati tassa ghānāyatanaṁ nirujjhissatīti?

pañcavokāre parinibbantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ nirujjhati, no ca tesaṁ ghānāyatanaṁ nirujjhissati. itaresaṁ sacakkhukānaṁ cavantānaṁ tesaṁ cakkhāyatanañca nirujjhati ghānāyatanañca nirujjhissati.

(kha) yassa vā pana ghānāyatanaṁ ...pe0 ....

(ka) yassa cakkhāyatanaṁ nirujjhati tassa rūpāyatanaṁ nirujjhissatīti?

pañcavokāre parinibbantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ nirujjhati, no ca tesaṁ rūpāyatanaṁ nirujjhissati. itaresaṁ sacakkhukānaṁ cavantānaṁ tesaṁ cakkhāyatanañca nirujjhati rūpāyatanañca nirujjhissati.

(kha) yassa vā pana rūpāyatanaṁ ...pe0 ....

yassa cakkhāyatanaṁ nirujjhati tassa manāyatanaṁ ...pe0 ... dhammāyatanaṁ nirujjhissatīti?

pañcavokāre parinibbantānaṁ tesaṁ cakkhāyatanaṁ nirujjhati, no ca tesaṁ dhammāyatanaṁ nirujjhissati. itaresaṁ sacakkhukānaṁ cavantānaṁ tesaṁ cakkhāyatanañca nirujjhati dhammāyatanañca nirujjhissati.

yassa vā pana dhammāyatanaṁ nirujjhissati tassa cakkhāyatanaṁ nirujjhatīti?

sabbesaṁ upapajjantānaṁ acakkhukānaṁ cavantānaṁ tesaṁ ...pe0 ... sacakkhukānaṁ cavantānaṁ tesaṁ ...pe0 ....

167. (ka) yassa ghānāyatanaṁ nirujjhati tassa rūpāyatanaṁ nirujjhissatīti?

kāmāvacare parinibbantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanaṁ nirujjhati, no ca tesaṁ rūpāyatanaṁ nirujjhissati. itaresaṁ saghānakānaṁ cavantānaṁ tesaṁ ghānāyatanañca nirujjhati rūpāyatanañca nirujjhissati.

(kha) yassa vā pana rūpāyatanaṁ nirujjhissati tassa ghānāyatanaṁ nirujjhatīti?

sabbesaṁ upapajjantānaṁ aghānakānaṁ cavantānaṁ tesaṁ rūpāyatanaṁ nirujjhissati, no ca tesaṁ ghānāyatanaṁ nirujjhati. saghānakānaṁ cavantānaṁ tesaṁ rūpāyatanañca nirujjhissati ghānāyatanañca nirujjhati.

yassa ghānāyatanaṁ nirujjhati tassa manāyatanaṁ ...pe0 ... dhammāyatanaṁ nirujjhissatīti?

kāmāvacare parinibbantānaṁ tesaṁ ghānāyatanaṁ nirujjhati, no ca tesaṁ dhammāyatanaṁ nirujjhissati. itaresaṁ saghānakānaṁ cavantānaṁ tesaṁ ghānāyatanañca nirujjhati dhammāyatanañca nirujjhissati.

yassa vā pana dhammāyatanaṁ ...pe0 ....

168. yassa rūpāyatanaṁ nirujjhati tassa manāyatanaṁ ...pe0 ... dhammāyatanaṁ nirujjhissatīti?

pañcavokāre parinibbantānaṁ tesaṁ rūpāyatanaṁ nirujjhati, no ca tesaṁ dhammāyatanaṁ nirujjhissati. itaresaṁ sarūpakānaṁ cavantānaṁ tesaṁ rūpāyatanañca nirujjhati dhammāyatanañca nirujjhissati.

yassa vā pana dhammāyatanaṁ nirujjhissati tassa rūpāyatanaṁ nirujjhatīti?

sabbesaṁ upapajjantānaṁ arūpakānaṁ cavantānaṁ tesaṁ dhammāyatanaṁ nirujjhissati, no ca tesaṁ rūpāyatanaṁ nirujjhati. sarūpakānaṁ cavantānaṁ tesaṁ dhammāyatanañca nirujjhissati rūpāyatanañca nirujjhati.

169. (ka) yassa manāyatanaṁ nirujjhati tassa dhammāyatanaṁ nirujjhissatīti?

parinibbantānaṁ tesaṁ manāyatanaṁ nirujjhati, no ca tesaṁ dhammāyatanaṁ nirujjhissati. itaresaṁ sacittakānaṁ cavantānaṁ tesaṁ manāyatanañca nirujjhati dhammāyatanañca nirujjhissati.

(kha) yassa vā pana dhammāyatanaṁ nirujjhissati tassa manāyatanaṁ nirujjhatīti?

sabbesaṁ upapajjantānaṁ acittakānaṁ cavantānaṁ tesaṁ dhammāyatanaṁ nirujjhissati, no ca tesaṁ manāyatanaṁ nirujjhati. sacittakānaṁ cavantānaṁ tesaṁ dhammāyatanañca nirujjhissati manāyatanañca nirujjhati.

(kha) anulomaokāso

170. yattha cakkhāyatanaṁ nirujjhati ...pe0 ....

(ga) anulomapuggalokāsā

171. (ka) yassa yattha cakkhāyatanaṁ nirujjhati tassa tattha sotāyatanaṁ nirujjhissatīti?

pañcavokāre parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha sotāyatanaṁ nirujjhissati. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati sotāyatanañca nirujjhissati.

(kha) yassa vā pana yattha sotāyatanaṁ nirujjhissati tassa tattha cakkhāyatanaṁ nirujjhatīti?

pañcavokāraṁ upapajjantānaṁ acakkhukānaṁ kāmāvacarā cavantānaṁ tesaṁ tattha sotāyatanaṁ nirujjhissati, no ca tesaṁ tattha cakkhāyatanaṁ nirujjhati. sacakkhukānaṁ cavantānaṁ tesaṁ tattha sotāyatanañca nirujjhissati cakkhāyatanañca nirujjhati.

(ka) yassa yattha cakkhāyatanaṁ nirujjhati tassa tattha ghānāyatanaṁ nirujjhissatīti?

kāmāvacare parinibbantānaṁ rūpāvacarā cavantānaṁ tesaṁ tattha cakkhāyatanaṁ nirujjhati, no ca tesaṁ tattha ghānāyatanaṁ nirujjhissati. itaresaṁ sacakkhukānaṁ kāmāvacarā cavantānaṁ tesaṁ tattha cakkhāyatanañca nirujjhati ghānāyatanañca nirujjhissati.

(kha) yassa vā pana yattha ghānāyatanaṁ ...pe0 ... (yathā paccuppannātītepi tividhaṁ vitthāritaṁ evaṁ idampi vitthāretabbaṁ).

(ka) yassa yattha cakkhāyatanaṁ nirujjhati tassa tattha rūpāyatanaṁ nirujjhissatīti?

pañcavokāre parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha rūpāyatanaṁ nirujjhissati. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati rūpāyatanañca nirujjhissati.

(kha) yassa vā pana yattha rūpāyatanaṁ ...pe0 ....

(ka) yassa yattha cakkhāyatanaṁ nirujjhati tassa tattha manāyatanaṁ nirujjhissatīti?

pañcavokāre parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha manāyatanaṁ nirujjhissati. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati manāyatanañca nirujjhissati.

(kha) yassa vā pana yattha manāyatanaṁ ...pe0 ....

(ka) yassa yattha cakkhāyatanaṁ nirujjhati tassa tattha dhammāyatanaṁ nirujjhissatīti?

pañcavokāre parinibbantānaṁ tesaṁ tattha cakkhāyatanaṁ nirujjhati, no ca tesaṁ tattha dhammāyatanaṁ nirujjhissati. itaresaṁ sacakkhukānaṁ cavantānaṁ tesaṁ tattha cakkhāyatanañca nirujjhati dhammāyatanañca nirujjhissati.

(kha) yassa vā pana yattha dhammāyatanaṁ nirujjhissati tassa tattha cakkhāyatanaṁ nirujjhatīti?

sabbesaṁ upapajjantānaṁ acakkhukānaṁ cavantānaṁ tesaṁ tattha dhammāyatanaṁ nirujjhissati, no ca tesaṁ tattha cakkhāyatanaṁ nirujjhati. sacakkhukānaṁ cavantānaṁ tesaṁ tattha dhammāyatanañca nirujjhissati cakkhāyatanañca nirujjhati. (cakkhāyatanamūlakaṁ)

172. (ka) yassa yattha ghānāyatanaṁ nirujjhati tassa tattha rūpāyatanaṁ nirujjhissatīti?

kāmāvacare parinibbantānaṁ tesaṁ tattha ghānāyatanaṁ nirujjhati, no ca tesaṁ tattha rūpāyatanaṁ nirujjhissati. itaresaṁ saghānakānaṁ cavantānaṁ tesaṁ tattha ghānāyatanañca nirujjhati rūpāyatanañca nirujjhissati.

(kha) yassa vā pana yattha rūpāyatanaṁ nirujjhissati tassa tattha ghānāyatanaṁ nirujjhatīti? kāmāvacare parinibbāntānaṁ tesaṁ tattha ...pe0 ....

kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ tesaṁ tattha ...pe0 ....

yassa yattha ghānāyatanaṁ nirujjhati tassa tattha manāyatanaṁ ...pe0 ... dhammāyatanaṁ nirujjhissatīti?

kāmāvacare parinibbantānaṁ tesaṁ tattha ghānāyatanaṁ nirujjhati, no ca tesaṁ tattha dhammāyatanaṁ nirujjhissati. itaresaṁ saghānakānaṁ cavantānaṁ tesaṁ tattha ghānāyatanañca nirujjhati dhammāyatanañca nirujjhissati.

yassa vā pana yattha dhammāyatanaṁ ...pe0 ....

173. (ka) yassa yattha rūpāyatanaṁ nirujjhati tassa tattha manāyatanaṁ nirujjhissatīti?

pañcavokāre parinibbantānaṁ asaññasattā cavantānaṁ tesaṁ tattha rūpāyatanaṁ nirujjhati, no ca tesaṁ tattha manāyatanaṁ nirujjhissati. itaresaṁ pañcavokārā cavantānaṁ tesaṁ tattha rūpāyatanañca nirujjhati manāyatanañca nirujjhissati.

(kha) yassa vā pana yattha manāyatanaṁ ...pe0 ....

(ka) yassa yattha rūpāyatanaṁ nirujjhati tassa tattha dhammāyatanaṁ nirujjhissatīti?

pañcavokāre parinibbantānaṁ tesaṁ tattha rūpāyatanaṁ nirujjhati, no ca tesaṁ tattha dhammāyatanaṁ nirujjhissati. itaresaṁ sarūpakānaṁ cavantānaṁ tesaṁ tattha rūpāyatanañca nirujjhati dhammāyatanañca nirujjhissati.

(kha) yassa vā pana yattha dhammāyatanaṁ nirujjhissati tassa tattha rūpāyatanaṁ nirujjhatīti?

sabbesaṁ upapajjantānaṁ arūpakānaṁ cavantānaṁ tesaṁ tattha dhammāyatanaṁ nirujjhissati, no ca tesaṁ tattha rūpāyatanaṁ nirujjhati. sarūpakānaṁ cavantānaṁ tesaṁ tattha dhammāyatanañca nirujjhissati rūpāyatanañca nirujjhati.

174. (ka) yassa yattha manāyatanaṁ nirujjhati tassa tattha dhammāyatanaṁ nirujjhissatīti?

parinibbantānaṁ tesaṁ tattha manāyatanaṁ nirujjhati, no ca tesaṁ tattha dhammāyatanaṁ nirujjhissati. itaresaṁ sacittakānaṁ cavantānaṁ tesaṁ tattha manāyatanañca nirujjhati dhammāyatanañca nirujjhissati.

(kha) yassa vā pana yattha dhammāyatanaṁ nirujjhissati tassa tattha manāyatanaṁ nirujjhatīti?

sabbesaṁ upapajjantānaṁ acittakānaṁ cavantānaṁ tesaṁ tattha dhammāyatanaṁ nirujjhissati, no ca tesaṁ tattha manāyatanaṁ nirujjhati. sacittakānaṁ cavantānaṁ tesaṁ tattha dhammāyatanañca nirujjhissati manāyatanañca nirujjhati.

(gha) paccanīkapuggalo

175. (ka) yassa cakkhāyatanaṁ na nirujjhati tassa sotāyatanaṁ na nirujjhissatīti?

sabbesaṁ upapajjantānaṁ acakkhukānaṁ cavantānaṁ tesaṁ cakkhāyatanaṁ na nirujjhati, no ca tesaṁ sotāyatanaṁ na nirujjhissati. arūpe pacchimabhavikānaṁ tesaṁ cakkhāyatanañca na nirujjhati sotāyatanañca na nirujjhissati.

(kha) yassa vā pana sotāyatanaṁ na nirujjhissati tassa cakkhāyatanaṁ na nirujjhatīti?

pañcavokāre parinibbantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ sotāyatanaṁ na nirujjhissati, no ca tesaṁ cakkhāyatanaṁ na nirujjhati. arūpe pacchimabhavikānaṁ tesaṁ sotāyatanañca na nirujjhissati cakkhāyatanañca na nirujjhati.

(ka) yassa cakkhāyatanaṁ na nirujjhati tassa ghānāyatanaṁ na nirujjhissatīti ?

sabbesaṁ upapajjantānaṁ acakkhukānaṁ cavantānaṁ tesaṁ cakkhāyatanaṁ na nirujjhati, no ca tesaṁ ghānāyatanaṁ na nirujjhissati. pacchimabhavikānaṁ rūpāvacaraṁ upapajjantānaṁ arūpe pacchimabhavikānaṁ tesaṁ cakkhāyatanañca na nirujjhati ghānāyatanañca na nirujjhissati.

(kha) yassa vā pana ghānāyatanaṁ na nirujjhissati tassa cakkhāyatanaṁ na nirujjhatīti?

pañcavokāre parinibbantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ ghānāyatanaṁ na nirujjhissati, no ca tesaṁ cakkhāyatanaṁ na nirujjhati. pacchimabhavikānaṁ rūpāvacaraṁ upapajjantānaṁ arūpe pacchimabhavikānaṁ tesaṁ ghānāyatanañca na nirujjhissati cakkhāyatanañca na nirujjhati.

(ka) yassa cakkhāyatanaṁ na nirujjhati tassa rūpāyatanaṁ na nirujjhissatīti?

sabbesaṁ upapajjantānaṁ acakkhukānaṁ cavantānaṁ tesaṁ cakkhāyatanaṁ na nirujjhati, no ca tesaṁ rūpāyatanaṁ na nirujjhissati. arūpe pacchimabhavikānaṁ tesaṁ cakkhāyatanañca na nirujjhati rūpāyatanañca na nirujjhissati.

(kha) yassa vā pana rūpāyatanaṁ na nirujjhissati tassa cakkhāyatanaṁ na nirujjhatīti?

pañcavokāre parinibbantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ rūpāyatanaṁ na nirujjhissati, no ca tesaṁ cakkhāyatanaṁ na nirujjhati. arūpe pacchimabhavikānaṁ tesaṁ rūpāyatanañca na nirujjhissati cakkhāyatanañca na nirujjhati.

yassa cakkhāyatanaṁ na nirujjhati tassa manāyatanaṁ ...pe0 ... dhammāyatanaṁ na nirujjhissatīti?

sabbesaṁ upapajjantānaṁ acakkhukānaṁ cavantānaṁ tesaṁ cakkhāyatanaṁ na nirujjhati, no ca tesaṁ dhammāyatanaṁ na nirujjhissati. arūpe parinibbantānaṁ tesaṁ cakkhāyatanañca na nirujjhati dhammāyatanañca na nirujjhissati.

yassa vā pana dhammāyatanaṁ na nirujjhissati tassa cakkhāyatanaṁ na nirujjhatīti?

pañcavokāre parinibbantānaṁ tesaṁ dhammāyatanaṁ na nirujjhissati, no ca tesaṁ cakkhāyatanaṁ na nirujjhati. arūpe parinibbantānaṁ tesaṁ dhammāyatanañca na nirujjhissati cakkhāyatanañca na nirujjhati.

176. (ka) yassa ghānāyatanaṁ na nirujjhati tassa rūpāyatanaṁ na nirujjhissatīti?

sabbesaṁ upapajjantānaṁ aghānakānaṁ cavantānaṁ tesaṁ ghānāyatanaṁ na nirujjhati, no ca tesaṁ rūpāyatanaṁ na nirujjhissati. rūpāvacare parinibbantānaṁ arūpe pacchimabhavikānaṁ tesaṁ ghānāyatanañca na nirujjhati rūpāyatanañca na nirujjhissati.

(kha) yassa vā pana rūpāyatanaṁ na nirujjhissati tassa ghānāyatanaṁ na nirujjhatīti?

kāmāvacare parinibbantānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ rūpāyatanaṁ na nirujjhissati, no ca tesaṁ ghānāyatanaṁ na nirujjhati. rūpāvacare parinibbantānaṁ arūpe pacchimabhavikānaṁ tesaṁ rūpāyatanañca na nirujjhissati ghānāyatanañca na nirujjhati.

yassa ghānāyatanaṁ na nirujjhati tassa manāyatanaṁ ...pe0 ... dhammāyatanaṁ na nirujjhissatīti?

sabbesaṁ upapajjantānaṁ aghānakānaṁ cavantānaṁ tesaṁ ghānāyatanaṁ na nirujjhati, no ca tesaṁ dhammāyatanaṁ na nirujjhissati. rūpāvacare arūpāvacare parinibbantānaṁ tesaṁ ghānāyatanañca na nirujjhati dhammāyatanañca na nirujjhissati.

yassa vā pana dhammāyatanaṁ na nirujjhissati tassa ghānāyatanaṁ na nirujjhatīti?

kāmāvacare parinibbantānaṁ tesaṁ dhammāyatanaṁ na nirujjhissati, no ca tesaṁ ghānāyatanaṁ na nirujjhati. rūpāvacare arūpāvacare parinibbantānaṁ tesaṁ dhammāyatanañca na nirujjhissati ghānāyatanañca na nirujjhati.

177. yassa rūpāyatanaṁ na nirujjhati tassa manāyatanaṁ ...pe0 ... dhammāyatanaṁ na nirujjhissatīti?

sabbesaṁ upapajjantānaṁ arūpakānaṁ cavantānaṁ tesaṁ rūpāyatanaṁ na nirujjhati, no ca tesaṁ dhammāyatanaṁ na nirujjhissati. arūpe parinibbantānaṁ tesaṁ rūpāyatanañca na nirujjhati dhammāyatanañca na nirujjhissati.

yassa vā pana dhammāyatanaṁ na nirujjhissati tassa rūpāyatanaṁ na nirujjhatīti?

pañcavokāre parinibbantānaṁ tesaṁ dhammāyatanaṁ na nirujjhissati, no ca tesaṁ rūpāyatanaṁ na nirujjhati. arūpe parinibbantānaṁ tesaṁ dhammāyatanañca na nirujjhissati rūpāyatanañca na nirujjhati.

178. (ka) yassa manāyatanaṁ na nirujjhati tassa dhammāyatanaṁ na nirujjhissatīti? nirujjhissati.

(kha) yassa vā pana dhammāyatanaṁ na nirujjhissati tassa manāyatanaṁ na nirujjhatīti? nirujjhati.

(ṅa) paccanīkaokāso

179. yattha cakkhāyatanaṁ na nirujjhati ...pe0 ....

(ca) paccanīkapuggalokāsā

180. (ka) yassa yattha cakkhāyatanaṁ na nirujjhati tassa tattha sotāyatanaṁ na nirujjhissatīti?

pañcavokāraṁ upapajjantānaṁ acakkhukānaṁ kāmāvacarā cavantānaṁ tesaṁ tattha cakkhāyatanaṁ na nirujjhati, no ca tesaṁ tattha sotāyatanaṁ na nirujjhissati. asaññasattānaṁ arūpānaṁ tesaṁ tattha cakkhāyatanañca na nirujjhati sotāyatanañca na nirujjhissati.

(kha) yassa vā pana yattha sotāyatanaṁ na nirujjhissati tassa tattha cakkhāyatanaṁ na nirujjhatīti?

pañcavokāre parinibbantānaṁ tesaṁ tattha sotāyatanaṁ na nirujjhissati, no ca tesaṁ tattha cakkhāyatanaṁ na nirujjhati. asaññasattānaṁ arūpānaṁ tesaṁ tattha sotāyatanañca na nirujjhissati cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha ghānāyatanaṁ na nirujjhissatīti?

kāmāvacaraṁ upapajjantānaṁ acakkhukānaṁ kāmāvacarā cavantānaṁ tesaṁ tattha cakkhāyatanaṁ na nirujjhati, no ca tesaṁ tattha ghānāyatanaṁ na nirujjhissati. rūpāvacaraṁ upapajjantānaṁ asaññasattānaṁ arūpānaṁ tesaṁ tattha cakkhāyatanañca na nirujjhati ghānāyatanañca na nirujjhissati.

(kha) yassa vā pana yattha ghānāyatanaṁ na nirujjhissati tassa tattha cakkhāyatanaṁ na nirujjhatīti?

kāmāvacare parinibbantānaṁ rūpāvacarā cavantānaṁ tesaṁ tattha ghānāyatanaṁ na nirujjhissati, no ca tesaṁ tattha cakkhāyatanaṁ na nirujjhati. rūpāvacaraṁ upapajjantānaṁ asaññasattānaṁ arūpānaṁ tesaṁ tattha ghānāyatanañca na nirujjhissati cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha rūpāyatanaṁ na nirujjhissatīti?

pañcavokāraṁ upapajjantānaṁ acakkhukānaṁ kāmāvacarā cavantānaṁ asaññasattānaṁ tesaṁ tattha cakkhāyatanaṁ na nirujjhati, no ca tesaṁ tattha rūpāyatanaṁ na nirujjhissati. arūpānaṁ tesaṁ tattha cakkhāyatanañca na nirujjhati rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha cakkhāyatanaṁ na nirujjhatīti?

pañcavokāre parinibbantānaṁ tesaṁ tattha rūpāyatanaṁ na nirujjhissati, no ca tesaṁ tattha cakkhāyatanaṁ na nirujjhati. arūpānaṁ tesaṁ tattha rūpāyatanañca na nirujjhissati cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha manāyatanaṁ na nirujjhissatīti?

pañcavokāraṁ upapajjantānaṁ acakkhukānaṁ kāmāvacarā cavantānaṁ arūpānaṁ tesaṁ tattha cakkhāyatanaṁ na nirujjhati, no ca tesaṁ tattha manāyatanaṁ na nirujjhissati. arūpe parinibbantānaṁ asaññasattānaṁ tesaṁ tattha cakkhāyatanañca na nirujjhati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha cakkhāyatanaṁ na nirujjhatīti?

pañcavokāre parinibbantānaṁ tesaṁ tattha manāyatanaṁ na nirujjhissati, no ca tesaṁ tattha cakkhāyatanaṁ na nirujjhati. arūpe parinibbantānaṁ asaññasattānaṁ tesaṁ tattha manāyatanañca na nirujjhissati cakkhāyatanañca na nirujjhati.

(ka) yassa yattha cakkhāyatanaṁ na nirujjhati tassa tattha dhammāyatanaṁ na nirujjhissatīti?

sabbesaṁ upapajjantānaṁ acakkhukānaṁ cavantānaṁ tesaṁ tattha cakkhāyatanaṁ na nirujjhati, no ca tesaṁ tattha dhammāyatanaṁ na nirujjhissati. arūpe parinibbantānaṁ tesaṁ tattha cakkhāyatanañca na nirujjhati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha cakkhāyatanaṁ na nirujjhatīti?

pañcavokāre parinibbantānaṁ tesaṁ tattha dhammāyatanaṁ na nirujjhissati, no ca tesaṁ tattha cakkhāyatanaṁ na nirujjhati. arūpe parinibbantānaṁ tesaṁ tattha dhammāyatanañca na nirujjhissati cakkhāyatanañca na nirujjhati. (cakkhāyatanamūlakaṁ)

181. (ka) yassa yattha ghānāyatanaṁ na nirujjhati tassa tattha rūpāyatanaṁ na nirujjhissatīti?

kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ tesaṁ tattha ghānāyatanaṁ na nirujjhati, no ca tesaṁ tattha rūpāyatanaṁ na nirujjhissati. rūpāvacare parinibbantānaṁ arūpānaṁ tesaṁ tattha ghānāyatanañca na nirujjhati rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha ghānāyatanaṁ na nirujjhatīti?

kāmāvacare parinibbantānaṁ tesaṁ tattha rūpāyatanaṁ na nirujjhissati, no ca tesaṁ tattha ghānāyatanaṁ na nirujjhati. rūpāvacare parinibbantānaṁ arūpānaṁ tesaṁ tattha rūpāyatanañca na nirujjhissati ghānāyatanañca na nirujjhati.

(ka) yassa yattha ghānāyatanaṁ na nirujjhati tassa tattha manāyatanaṁ na nirujjhissatīti?

kāmāvacaraṁ upapajjantānaṁ aghānakānaṁ kāmāvacarā cavantānaṁ rūpāvacarānaṁ arūpāvacarānaṁ tesaṁ tattha ghānāyatanaṁ na nirujjhati, no ca tesaṁ tattha manāyatanaṁ na nirujjhissati. rūpāvacare arūpāvacare parinibbantānaṁ asaññasattānaṁ tesaṁ tattha ghānāyatanañca na nirujjhati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha ghānāyatanaṁ na nirujjhatīti?

kāmāvacare parinibbantānaṁ tesaṁ tattha manāyatanaṁ na nirujjhissati, no ca tesaṁ tattha ghānāyatanaṁ na nirujjhati. rūpāvacare arūpāvacare parinibbantānaṁ asaññasattānaṁ tesaṁ tattha manāyatanañca na nirujjhissati ghānāyatanañca na nirujjhati.

(ka) yassa yattha ghānāyatanaṁ na nirujjhati tassa tattha dhammāyatanaṁ na nirujjhissatīti?

sabbesaṁ upapajjantānaṁ aghānakānaṁ cavantānaṁ tesaṁ tattha ghānāyatanaṁ na nirujjhati, no ca tesaṁ tattha dhammāyatanaṁ na nirujjhissati. rūpāvacare arūpāvacare parinibbantānaṁ tesaṁ tattha ghānāyatanañca na nirujjhati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha ghānāyatanaṁ na nirujjhatīti?

kāmāvacare parinibbantānaṁ tesaṁ tattha dhammāyatanaṁ na nirujjhissati, no ca tesaṁ tattha ghānāyatanaṁ na nirujjhati. rūpāvacare arūpāvacare parinibbantānaṁ tesaṁ tattha dhammāyatanañca na nirujjhissati ghānāyatanañca na nirujjhati. (ghānāyatanamūlakaṁ)

182. (ka) yassa yattha rūpāyatanaṁ na nirujjhati tassa tattha manāyatanaṁ na nirujjhissatīti?

pañcavokāraṁ upapajjantānaṁ arūpānaṁ tesaṁ tattha rūpāyatanaṁ na nirujjhati, no ca tesaṁ tattha manāyatanaṁ na nirujjhissati. arūpe parinibbantānaṁ asaññasattaṁ upapajjantānaṁ tesaṁ tattha rūpāyatanañca na nirujjhati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha rūpāyatanaṁ na nirujjhatīti?

pañcavokāre parinibbantānaṁ asaññasattā cavantānaṁ tesaṁ tattha manāyatanaṁ na nirujjhissati, no ca tesaṁ tattha rūpāyatanaṁ na nirujjhati. arūpe parinibbantānaṁ asaññasattaṁ upapajjantānaṁ tesaṁ tattha manāyatanañca na nirujjhissati rūpāyatanañca na nirujjhati.

(ka) yassa yattha rūpāyatanaṁ na nirujjhati tassa tattha dhammāyatanaṁ na nirujjhissatīti?

sabbesaṁ upapajjantānaṁ arūpakānaṁ cavantānaṁ tesaṁ tattha rūpāyatanaṁ na nirujjhati, no ca tesaṁ tattha dhammāyatanaṁ na nirujjhissati. arūpe parinibbantānaṁ tesaṁ tattha rūpāyatanañca na nirujjhati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha rūpāyatanaṁ na nirujjhatīti?

pañcavokāre parinibbantānaṁ tesaṁ tattha dhammāyatanaṁ na nirujjhissati, no ca tesaṁ tattha rūpāyatanaṁ na nirujjhati. arūpe parinibbantānaṁ tesaṁ tattha dhammāyatanañca na nirujjhissati rūpāyatanañca na nirujjhati. (rūpāyatanamūlakaṁ)

183. (ka) yassa yattha manāyatanaṁ na nirujjhati tassa tattha dhammāyatanaṁ na nirujjhissatīti? nirujjhissati.

(kha) yassa vā pana yattha dhammāyatanaṁ na nirujjhissati tassa tattha manāyatanaṁ na nirujjhatīti? nirujjhati.

(6) atītānāgatavāro

(ka) anulomapuggalo

184. (ka) yassa cakkhāyatanaṁ nirujjhittha tassa sotāyatanaṁ nirujjhissatīti?

pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ nirujjhittha, no ca tesaṁ sotāyatanaṁ nirujjhissati. itaresaṁ tesaṁ cakkhāyatanañca nirujjhittha sotāyatanañca nirujjhissati.

(kha) yassa vā pana sotāyatanaṁ nirujjhissati tassa cakkhāyatanaṁ nirujjhitthāti? āmantā.

(ka) yassa cakkhāyatanaṁ nirujjhittha tassa ghānāyatanaṁ nirujjhissatīti?

kāmāvacare parinibbantānaṁ rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ nirujjhittha, no ca tesaṁ ghānāyatanaṁ nirujjhissati. itaresaṁ tesaṁ cakkhāyatanañca nirujjhittha ghānāyatanañca nirujjhissati.

(kha) yassa vā pana ...pe0 ...? āmantā.

(ka) yassa cakkhāyatanaṁ nirujjhittha tassa rūpāyatanaṁ nirujjhissatīti?

pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ nirujjhittha, no ca tesaṁ rūpāyatanaṁ nirujjhissati. itaresaṁ tesaṁ cakkhāyatanañca nirujjhittha rūpāyatanañca nirujjhissati.

(kha) yassa vā pana ...pe0 ...? āmantā.

yassa cakkhāyatanaṁ nirujjhittha tassa manāyatanaṁ ...pe0 ... dhammāyatanaṁ nirujjhissatīti?

parinibbantānaṁ tesaṁ cakkhāyatanaṁ nirujjhittha, no ca tesaṁ dhammāyatanaṁ nirujjhissati. itaresaṁ tesaṁ cakkhāyatanañca nirujjhittha dhammāyatanañca nirujjhissati. yassa vā pana ...pe0 ...? āmantā. (cakkhāyatanamūlakaṁ)

185. (ka) yassa ghānāyatanaṁ nirujjhittha tassa rūpāyatanaṁ nirujjhissatīti?

pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanaṁ nirujjhittha, no ca tesaṁ rūpāyatanaṁ nirujjhissati. itaresaṁ tesaṁ ghānāyatanañca nirujjhittha rūpāyatanañca nirujjhissati.

(kha) yassa vā pana ...pe0 ...? āmantā.

yassa ghānāyatanaṁ nirujjhittha tassa manāyatanaṁ ...pe0 ... dhammāyatanaṁ nirujjhissatīti?

parinibbantānaṁ tesaṁ ghānāyatanaṁ nirujjhittha, no ca tesaṁ dhammāyatanaṁ nirujjhissati. itaresaṁ tesaṁ ghānāyatanañca nirujjhittha dhammāyatanañca nirujjhissati.

yassa vā pana ...pe0 ...? āmantā.

186. yassa rūpāyatanaṁ nirujjhittha tassa manāyatana ...pe0 ... dhammāyatanaṁ nirujjhissatīti?

parinibbantānaṁ tesaṁ rūpāyatanaṁ nirujjhittha, no ca tesaṁ dhammāyatanaṁ nirujjhissati. itaresaṁ tesaṁ rūpāyatanañca nirujjhittha dhammāyatanañca nirujjhissati.

(kha) yassa vā pana ...pe0 ...? āmantā.

187. (ka) yassa manāyatanaṁ nirujjhittha tassa dhammāyatanaṁ nirujjhissatīti?

parinibbantānaṁ tesaṁ manāyatanaṁ nirujjhittha, no ca tesaṁ dhammāyatanaṁ nirujjhissati. itaresaṁ tesaṁ manāyatanañca nirujjhittha dhammāyatanañca nirujjhissati.

(kha) yassa vā pana ...pe0 ...? āmantā.

(kha) anulomaokāso

188. yattha cakkhāyatanaṁ nirujjhittha ...pe0 ....

(ga) anulomapuggalokāsā

189. (ka) yassa yattha cakkhāyatanaṁ nirujjhittha tassa tattha sotāyatanaṁ nirujjhissatīti?

pañcavokāre parinibbantānaṁ tesaṁ tattha cakkhāyatanaṁ nirujjhittha, no ca tesaṁ tattha sotāyatanaṁ nirujjhissati. itaresaṁ pañcavokārānaṁ tesaṁ tattha cakkhāyatanañca nirujjhittha sotāyatanañca nirujjhissati.

(kha) yassa vā pana yattha sotāyatanaṁ nirujjhissati tassa tattha cakkhāyatanaṁ nirujjhitthāti?

suddhāvāsaṁ upapajjantānaṁ tesaṁ tattha sotāyatanaṁ nirujjhissati, no ca tesaṁ tattha cakkhāyatanaṁ nirujjhittha. itaresaṁ pañcavokārānaṁ tesaṁ tattha sotāyatanañca nirujjhissati cakkhāyatanañca nirujjhittha.

(ka) yassa yattha cakkhāyatanaṁ nirujjhittha tassa tattha ghānāyatanaṁ nirujjhissatīti?

kāmāvacare parinibbantānaṁ rūpāvacarānaṁ tesaṁ tattha cakkhāyatanaṁ nirujjhittha, no ca tesaṁ tattha ghānāyatanaṁ nirujjhissati. itaresaṁ kāmāvacarānaṁ tesaṁ tattha cakkhāyatanañca nirujjhittha ghānāyatanañca nirujjhissati.

(kha) yassa vā pana yattha ghānāyatanaṁ nirujjhissati tassa tattha cakkhāyatanaṁ nirujjhitthāti? āmantā.

(ka) yassa yattha cakkhāyatanaṁ nirujjhittha tassa tattha rūpāyatanaṁ nirujjhissatīti ?

pañcavokāre parinibbantānaṁ tesaṁ tattha cakkhāyatanaṁ nirujjhittha, no ca tesaṁ tattha rūpāyatanaṁ nirujjhissati. itaresaṁ pañcavokārānaṁ tesaṁ tattha cakkhāyatanañca nirujjhittha rūpāyatanañca nirujjhissati.

(kha) yassa vā pana yattha rūpāyatanaṁ nirujjhissati tassa tattha cakkhāyatanaṁ nirujjhitthāti?

suddhāvāsaṁ upapajjantānaṁ asaññasattānaṁ tesaṁ tattha rūpāyatanaṁ nirujjhissati, no ca tesaṁ tattha cakkhāyatanaṁ nirujjhittha. itaresaṁ pañcavokārānaṁ tesaṁ tattha rūpāyatanañca nirujjhissati cakkhāyatanañca nirujjhittha.

(ka) yassa yattha cakkhāyatanaṁ nirujjhittha tassa tattha manāyatanaṁ nirujjhissatīti?

pañcavokāre parinibbantānaṁ tesaṁ tattha cakkhāyatanaṁ nirujjhittha, no ca tesaṁ tattha manāyatanaṁ nirujjhissati. itaresaṁ pañcavokārānaṁ tesaṁ tattha cakkhāyatanañca nirujjhittha manāyatanañca nirujjhissati.

(kha) yassa vā pana yattha manāyatanaṁ nirujjhissati tassa tattha cakkhāyatanaṁ nirujjhitthāti?

suddhāvāsaṁ upapajjantānaṁ arūpānaṁ tesaṁ tattha manāyatanaṁ nirujjhissati, no ca tesaṁ tattha cakkhāyatanaṁ nirujjhittha. itaresaṁ pañcavokārānaṁ tesaṁ tattha manāyatanañca nirujjhissati cakkhāyatanañca nirujjhittha.

(ka) yassa yattha cakkhāyatanaṁ nirujjhittha tassa tattha dhammāyatanaṁ nirujjhissatīti?

pañcavokāre parinibbantānaṁ tesaṁ tattha cakkhāyatanaṁ nirujjhittha, no ca tesaṁ tattha dhammāyatanaṁ nirujjhissati. itaresaṁ pañcavokārānaṁ tesaṁ tattha cakkhāyatanañca nirujjhittha dhammāyatanañca nirujjhissati.

(kha) yassa vā pana yattha dhammāyatanaṁ nirujjhissati tassa tattha cakkhāyatanaṁ nirujjhitthāti?

suddhāvāsaṁ upapajjantānaṁ asaññasattānaṁ arūpānaṁ tesaṁ tattha dhammāyatanaṁ nirujjhissati, no ca tesaṁ tattha cakkhāyatanaṁ nirujjhittha. itaresaṁ pañcavokārānaṁ tesaṁ tattha dhammāyatanañca nirujjhissati cakkhāyatanañca nirujjhittha. (cakkhāyatanamūlakaṁ)

190. (ka) yassa yattha ghānāyatanaṁ nirujjhittha tassa tattha rūpāyatanaṁ nirujjhissatīti?

kāmāvacare parinibbantānaṁ tesaṁ tattha ghānāyatanaṁ nirujjhittha, no ca tesaṁ tattha rūpāyatanaṁ nirujjhissati. itaresaṁ kāmāvacarānaṁ tesaṁ tattha ghānāyatanañca nirujjhittha rūpāyatanañca nirujjhissati.

(kha) yassa vā pana yattha rūpāyatanaṁ nirujjhissati tassa tattha ghānāyatanaṁ nirujjhitthāti?

rūpāvacarānaṁ tesaṁ tattha rūpāyatanaṁ nirujjhissati, no ca tesaṁ tattha ghānāyatanaṁ nirujjhittha. kāmāvacarānaṁ tesaṁ tattha rūpāyatanañca nirujjhissati ghānāyatanañca nirujjhittha.

yassa yattha ghānāyatanaṁ nirujjhittha tassa tattha manāyatanaṁ ...pe0 ... dhammāyatanaṁ nirujjhissatīti?

kāmāvacare parinibbantānaṁ tesaṁ tattha ghānāyatanaṁ nirujjhittha, no ca tesaṁ tattha dhammāyatanaṁ nirujjhissati. itaresaṁ kāmāvacarānaṁ tesaṁ tattha ghānāyatanañca nirujjhittha dhammāyatanañca nirujjhissati.

yassa vā pana yattha dhammāyatanaṁ nirujjhissati tassa tattha ghānāyatanaṁ nirujjhitthāti?

rūpāvacarānaṁ arūpāvacarānaṁ tesaṁ tattha dhammāyatanaṁ nirujjhissati, no ca tesaṁ tattha ghānāyatanaṁ nirujjhittha. kāmāvacarānaṁ tesaṁ tattha dhammāyatanañca nirujjhissati ghānāyatanañca nirujjhittha. (ghānāyatanamūlakaṁ)

191. (ka) yassa yattha rūpāyatanaṁ nirujjhittha tassa tattha manāyatanaṁ nirujjhissatīti?

pañcavokāre parinibbantānaṁ asaññasattānaṁ tesaṁ tattha rūpāyatanaṁ nirujjhittha, no ca tesaṁ tattha manāyatanaṁ nirujjhissati. itaresaṁ pañcavokārānaṁ tesaṁ tattha rūpāyatanañca nirujjhittha manāyatanañca nirujjhissati.

(kha) yassa vā pana yattha manāyatanaṁ nirujjhissati tassa tattha rūpāyatanaṁ nirujjhitthāti?

suddhāvāsaṁ upapajjantānaṁ arūpānaṁ tesaṁ tattha manāyatanaṁ nirujjhissati, no ca tesaṁ tattha rūpāyatanaṁ nirujjhittha. itaresaṁ pañcavokārānaṁ tesaṁ tattha manāyatanañca nirujjhissati rūpāyatanañca nirujjhittha.

(ka) yassa yattha rūpāyatanaṁ nirujjhittha tassa tattha dhammāyatanaṁ nirujjhissatīti?

pañcavokāre parinibbantānaṁ tesaṁ tattha rūpāyatanaṁ nirujjhittha, no ca tesaṁ tattha dhammāyatanaṁ nirujjhissati. itaresaṁ pañcavokārānaṁ asaññasattānaṁ tesaṁ tattha rūpāyatanañca nirujjhittha dhammāyatanañca nirujjhissati.

(kha) yassa vā pana yattha dhammāyatanaṁ nirujjhissati tassa tattha rūpāyatanaṁ nirujjhitthāti?

suddhāvāsaṁ upapajjantānaṁ arūpānaṁ tesaṁ tattha dhammāyatanaṁ nirujjhissati, no ca tesaṁ tattha rūpāyatanaṁ nirujjhittha. itaresaṁ pañcavokārānaṁ asaññasattānaṁ tesaṁ tattha dhammāyatanañca nirujjhissati rūpāyatanañca nirujjhittha. (rūpāyatanamūlakaṁ)

192. (ka) yassa yattha manāyatanaṁ nirujjhittha tassa tattha dhammāyatanaṁ nirujjhissatīti?

parinibbantānaṁ tesaṁ tattha manāyatanaṁ nirujjhittha, no ca tesaṁ tattha dhammāyatanaṁ nirujjhissati. itaresaṁ catuvokārānaṁ pañcavokārānaṁ tesaṁ tattha manāyatanañca nirujjhittha dhammāyatanañca nirujjhissati.

(kha) yassa vā pana yattha dhammāyatanaṁ nirujjhissati tassa tattha manāyatanaṁ nirujjhitthāti?

suddhāvāsaṁ upapajjantānaṁ asaññasattānaṁ tesaṁ tattha dhammāyatanaṁ nirujjhissati, no ca tesaṁ tattha manāyatanaṁ nirujjhittha. itaresaṁ catuvokārānaṁ pañcavokārānaṁ tesaṁ tattha dhammāyatanañca nirujjhissati manāyatanañca nirujjhittha.

(gha) paccanīkapuggalo

193. (ka) yassa cakkhāyatanaṁ na nirujjhittha tassa sotāyatanaṁ na nirujjhissatīti? natthi.

(kha) yassa vā pana sotāyatanaṁ na nirujjhissati tassa cakkhāyatanaṁ na nirujjhitthāti? nirujjhittha.

yassa cakkhāyatanaṁ ...pe0 ... ghānāyatanaṁ ... rūpāyatanaṁ ... manāyatanaṁ na nirujjhittha tassa dhammāyatanaṁ na nirujjhissatīti? natthi.

yassa vā pana dhammāyatanaṁ na nirujjhissati tassa manāyatanaṁ na nirujjhitthāti? nirujjhittha.

(ṅa) paccanīkaokāso

194. yassa cakkhāyatanaṁ na nirujjhittha ...pe0 ....

(ca) paccanīkapuggalokāsā

195. (ka) yassa yattha cakkhāyatanaṁ na nirujjhittha tassa tattha sotāyatanaṁ na nirujjhissatīti?

suddhāvāsaṁ upapajjantānaṁ tesaṁ tattha cakkhāyatanaṁ na nirujjhittha, no ca tesaṁ tattha sotāyatanaṁ na nirujjhissati. suddhāvāse parinibbantānaṁ asaññasattānaṁ arūpānaṁ tesaṁ tattha cakkhāyatanañca na nirujjhittha sotāyatanañca na nirujjhissati.

(kha) yassa vā pana yattha sotāyatanaṁ na nirujjhissati tassa tattha cakkhāyatanaṁ na nirujjhitthāti?

pañcavokāre parinibbantānaṁ tesaṁ tattha sotāyatanaṁ na nirujjhissati, no ca tesaṁ tattha cakkhāyatanaṁ na nirujjhittha. suddhāvāse parinibbantānaṁ asaññasattānaṁ arūpānaṁ tesaṁ tattha sotāyatanañca na nirujjhissati cakkhāyatanañca na nirujjhittha.

(ka) yassa yattha cakkhāyatanaṁ na nirujjhittha tassa tattha ghānāyatanaṁ na nirujjhissatīti? āmantā.

(kha) yassa vā pana yattha ghānāyatanaṁ na nirujjhissati tassa tattha cakkhāyatanaṁ na nirujjhitthāti?

kāmāvacare parinibbantānaṁ rūpāvacarānaṁ tesaṁ tattha ghānāyatanaṁ na nirujjhissati, no ca tesaṁ tattha cakkhāyatanaṁ na nirujjhittha. suddhāvāsānaṁ asaññasattānaṁ arūpānaṁ tesaṁ tattha ghānāyatanañca na nirujjhissati cakkhāyatanañca na nirujjhittha.

(ka) yassa yattha cakkhāyatanaṁ na nirujjhittha tassa tattha rūpāyatanaṁ na nirujjhissatīti?

suddhāvāsaṁ upapajjantānaṁ asaññasattānaṁ tesaṁ tattha cakkhāyatanaṁ na nirujjhittha, no ca tesaṁ tattha rūpāyatanaṁ na nirujjhissati. suddhāvāse parinibbantānaṁ arūpānaṁ tesaṁ tattha cakkhāyatanañca na nirujjhittha rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha cakkhāyatanaṁ na nirujjhitthāti?

pañcavokāre parinibbantānaṁ tesaṁ tattha rūpāyatanaṁ na nirujjhissati, no ca tesaṁ tattha cakkhāyatanaṁ na nirujjhittha. suddhāvāse parinibbantānaṁ arūpānaṁ tesaṁ tattha rūpāyatanañca na nirujjhissati cakkhāyatanañca na nirujjhittha.

(ka) yassa yattha cakkhāyatanaṁ na nirujjhittha tassa tattha manāyatanaṁ na nirujjhissatīti?

suddhāvāsaṁ upapajjantānaṁ arūpānaṁ tesaṁ tattha cakkhāyatanaṁ na nirujjhittha, no ca tesaṁ tattha manāyatanaṁ na nirujjhissati. suddhāvāse parinibbantānaṁ arūpe parinibbantānaṁ asaññasattānaṁ tesaṁ tattha cakkhāyatanañca na nirujjhittha manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha cakkhāyatanaṁ na nirujjhitthāti?

pañcavokāre parinibbantānaṁ tesaṁ tattha manāyatanaṁ na nirujjhissati, no ca tesaṁ tattha cakkhāyatanaṁ na nirujjhittha. suddhāvāse parinibbantānaṁ arūpe parinibbantānaṁ asaññasattānaṁ tesaṁ tattha manāyatanañca na nirujjhissati, cakkhāyatanañca na nirujjhittha.

(ka) yassa yattha cakkhāyatanaṁ na nirujjhittha tassa tattha dhammāyatanaṁ na nirujjhissatīti?

suddhāvāsaṁ upapajjantānaṁ asaññasattānaṁ arūpānaṁ tesaṁ tattha cakkhāyatanaṁ na nirujjhittha, no ca tesaṁ tattha dhammāyatanaṁ na nirujjhissati. suddhāvāse parinibbantānaṁ arūpe parinibbantānaṁ tesaṁ tattha cakkhāyatanañca na nirujjhittha dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha cakkhāyatanaṁ na nirujjhitthāti?

pañcavokāre parinibbantānaṁ tesaṁ tattha dhammāyatanaṁ na nirujjhissati, no ca tesaṁ tattha cakkhāyatanaṁ na nirujjhittha. suddhāvāse parinibbantānaṁ arūpe parinibbantānaṁ tesaṁ tattha dhammāyatanañca na nirujjhissati cakkhāyatanañca na nirujjhittha. (cakkhāyatanamūlakaṁ)

196. (ka) yassa yattha ghānāyatanaṁ na nirujjhittha tassa tattha rūpāyatanaṁ na nirujjhissatīti?

rūpāvacarānaṁ tesaṁ tattha ghānāyatanaṁ na nirujjhittha, no ca tesaṁ tattha rūpāyatanaṁ na nirujjhissati. rūpāvacare parinibbantānaṁ arūpānaṁ tesaṁ tattha ghānāyatanañca na nirujjhittha rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha ghānāyatanaṁ na nirujjhitthāti?

kāmāvacare parinibbantānaṁ tesaṁ tattha rūpāyatanaṁ na nirujjhissati, no ca tesaṁ tattha ghānāyatanaṁ na nirujjhittha. rūpāvacare parinibbantānaṁ arūpānaṁ tesaṁ tattha rūpāyatanañca na nirujjhissati ghānāyatanañca na nirujjhittha.

(ka) yassa yattha ghānāyatanaṁ na nirujjhittha tassa tattha manāyatanaṁ na nirujjhissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ na nirujjhittha, no ca tesaṁ tattha manāyatanaṁ na nirujjhissati. rūpāvacare arūpāvacare parinibbantānaṁ asaññasattānaṁ tesaṁ tattha ghānāyatanañca na nirujjhittha manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha ghānāyatanaṁ na nirujjhitthāti?

kāmāvacare parinibbantānaṁ tesaṁ tattha manāyatanaṁ na nirujjhissati, no ca tesaṁ tattha ghānāyatanaṁ na nirujjhittha. rūpāvacare arūpāvacare parinibbantānaṁ asaññasattānaṁ tesaṁ tattha manāyatanañca na nirujjhissati ghānāyatanañca na nirujjhittha.

(ka) yassa yattha ghānāyatanaṁ na nirujjhittha tassa tattha dhammāyatanaṁ na nirujjhissatīti?

rūpāvacarānaṁ arūpāvacarānaṁ tesaṁ tattha ghānāyatanaṁ na nirujjhittha, no ca tesaṁ tattha dhammāyatanaṁ na nirujjhissati. rūpāvacare arūpāvacare parinibbantānaṁ tesaṁ tattha ghānāyatanañca na nirujjhittha dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha ghānāyatanaṁ na nirujjhitthāti?

kāmāvacare parinibbantānaṁ tesaṁ tattha dhammāyatanaṁ na nirujjhissati, no ca tesaṁ tattha ghānāyatanaṁ na nirujjhittha. rūpāvacare arūpāvacare parinibbantānaṁ tesaṁ tattha dhammāyatanañca na nirujjhissati ghānāyatanañca na nirujjhittha. (ghānāyatanamūlakaṁ)

197. (ka) yassa yattha rūpāyatanaṁ na nirujjhittha tassa tattha manāyatanaṁ na nirujjhissatīti?

suddhāvāsaṁ upapajjantānaṁ arūpānaṁ tesaṁ tattha rūpāyatanaṁ na nirujjhittha, no ca tesaṁ tattha manāyatanaṁ na nirujjhissati. suddhāvāse parinibbantānaṁ arūpe parinibbantānaṁ tesaṁ tattha rūpāyatanañca na nirujjhittha manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha rūpāyatanaṁ na nirujjhitthāti?

pañcavokāre parinibbantānaṁ asaññasattānaṁ tesaṁ tattha manāyatanaṁ na nirujjhissati, no ca tesaṁ tattha rūpāyatanaṁ na nirujjhittha. suddhāvāse parinibbantānaṁ arūpe parinibbantānaṁ tesaṁ tattha manāyatanañca na nirujjhissati rūpāyatanañca na nirujjhittha.

(ka) yassa yattha rūpāyatanaṁ na nirujjhittha tassa tattha dhammāyatanaṁ na nirujjhissatīti?

suddhāvāsaṁ upapajjantānaṁ arūpānaṁ tesaṁ tattha rūpāyatanaṁ na nirujjhittha, no ca tesaṁ tattha dhammāyatanaṁ na nirujjhissati. suddhāvāse parinibbantānaṁ arūpe parinibbantānaṁ tesaṁ tattha rūpāyatanañca na nirujjhittha dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha rūpāyatanaṁ na nirujjhitthāti?

pañcavokāre parinibbantānaṁ tesaṁ tattha dhammāyatanaṁ na nirujjhissati, no ca tesaṁ tattha rūpāyatanaṁ na nirujjhittha. suddhāvāse parinibbantānaṁ arūpe parinibbantānaṁ tesaṁ tattha dhammāyatanañca na nirujjhissati rūpāyatanañca na nirujjhittha. (rūpāyatanamūlakaṁ)

198. (ka) yassa yattha manāyatanaṁ na nirujjhittha tassa tattha dhammāyatanaṁ na nirujjhissatīti?

suddhāvāsaṁ upapajjantānaṁ asaññasattānaṁ tesaṁ tattha manāyatanaṁ na nirujjhittha, no ca tesaṁ tattha dhammāyatanaṁ na nirujjhissati. suddhāvāse parinibbantānaṁ tesaṁ tattha manāyatanañca na nirujjhittha dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha manāyatanaṁ na nirujjhitthāti?

parinibbantānaṁ tesaṁ tattha dhammāyatanaṁ na nirujjhissati, no ca tesaṁ tattha manāyatanaṁ na nirujjhittha. suddhāvāse parinibbantānaṁ tesaṁ tattha dhammāyatanañca na nirujjhissati manāyatanañca na nirujjhittha.

nirodhavāro.

2. pavatti 3. uppādanirodhavāro

(1) paccuppannavāro

(ka) anulomapuggalo

199. (ka) yassa cakkhāyatanaṁ uppajjati tassa sotāyatanaṁ nirujjhatīti? no.

(kha) yassa vā pana sotāyatanaṁ nirujjhati tassa cakkhāyatanaṁ uppajjatīti? no.

yassa cakkhāyatanaṁ uppajjati tassa ghānāyatanaṁ ...pe0 ... rūpāyatanaṁ ... manāyatanaṁ ... dhammāyatanaṁ nirujjhatīti? no.

yassa vā pana dhammāyatanaṁ nirujjhati tassa cakkhāyatanaṁ uppajjatīti? no ...pe0 ....

200. (ka) yassa manāyatanaṁ uppajjati tassa dhammāyatanaṁ nirujjhatīti? no.

(kha) yassa vā pana dhammāyatanaṁ nirujjhati tassa manāyatanaṁ uppajjatīti? no.

(kha) anulomaokāso

201. yattha cakkhāyatanaṁ uppajjati ...pe0 ... (yatthakaṁ noti na kātabbaṁ, yatthakaṁ itaresaṁ yatthakānaṁ sadisaṁ kātabbaṁ, yatthakaṁ tīsupi vāresu sadisaṁ).

(ga) anulomapuggalokāsā

202. yassa yattha cakkhāyatanaṁ uppajjati tassa tattha sotāyatanaṁ nirujjhatīti? no.

yassa vā pana yattha sotāyatanaṁ nirujjhati tassa tattha cakkhāyatanaṁ uppajjatīti? no ...pe0 ....

203. (ka) yassa yattha manāyatanaṁ uppajjati tassa tattha dhammāyatanaṁ nirujjhatīti? no.

(kha) yassa vā pana yattha dhammāyatanaṁ nirujjhati tassa tattha manāyatanaṁ uppajjatīti? no.

(gha) paccanīkapuggalo

204. (ka) yassa cakkhāyatanaṁ nuppajjati tassa sotāyatanaṁ na nirujjhatīti?

sasotakānaṁ cavantānaṁ tesaṁ cakkhāyatanaṁ nuppajjati, no ca tesaṁ sotāyatanaṁ na nirujjhati. acakkhukānaṁ upapajjantānaṁ asotakānaṁ cavantānaṁ tesaṁ cakkhāyatanañca nuppajjati sotāyatanañca na nirujjhati.

(kha) yassa vā pana sotāyatanaṁ na nirujjhati tassa cakkhāyatanaṁ nuppajjatīti?

sacakkhukānaṁ upapajjantānaṁ tesaṁ sotāyatanaṁ na nirujjhati, no ca tesaṁ cakkhāyatanaṁ nuppajjati. asotakānaṁ cavantānaṁ acakkhukānaṁ upapajjantānaṁ tesaṁ sotāyatanañca na nirujjhati cakkhāyatanañca nuppajjati.

(ka) yassa cakkhāyatanaṁ nuppajjati tassa ghānāyatanaṁ na nirujjhatīti?

saghānakānaṁ cavantānaṁ tesaṁ cakkhāyatanaṁ nuppajjati, no ca tesaṁ ghānāyatanaṁ na nirujjhati. acakkhukānaṁ upapajjantānaṁ aghānakānaṁ cavantānaṁ tesaṁ cakkhāyatanañca nuppajjati ghānāyatanañca na nirujjhati.

(kha) yassa vā pana ghānāyatanaṁ na nirujjhati tassa cakkhāyatanaṁ nuppajjatīti?

sacakkhukānaṁ upapajjantānaṁ tesaṁ ghānāyatanaṁ na nirujjhati, no ca tesaṁ cakkhāyatanaṁ nuppajjati. aghānakānaṁ cavantānaṁ acakkhukānaṁ upapajjantānaṁ tesaṁ ghānāyatanañca na nirujjhati cakkhāyatanañca nuppajjati.

(ka) yassa cakkhāyatanaṁ nuppajjati tassa rūpāyatanaṁ na nirujjhatīti?

sarūpakānaṁ cavantānaṁ tesaṁ cakkhāyatanaṁ nuppajjati, no ca tesaṁ rūpāyatanaṁ na nirujjhati. acakkhukānaṁ upapajjantānaṁ arūpakānaṁ cavantānaṁ tesaṁ cakkhāyatanañca nuppajjati rūpāyatanañca na nirujjhati.

(kha) yassa vā pana rūpāyatanaṁ na nirujjhati tassa cakkhāyatanaṁ nuppajjatīti?

sacakkhukānaṁ upapajjantānaṁ tesaṁ rūpāyatanaṁ na nirujjhati, no ca tesaṁ cakkhāyatanaṁ nuppajjati. arūpakānaṁ cavantānaṁ acakkhukānaṁ upapajjantānaṁ tesaṁ rūpāyatanañca na nirujjhati cakkhāyatanañca nuppajjati.

(ka) yassa cakkhāyatanaṁ nuppajjati tassa manāyatanaṁ na nirujjhatīti?

sacittakānaṁ cavantānaṁ tesaṁ cakkhāyatanaṁ nuppajjati, no ca tesaṁ manāyatanaṁ na nirujjhati. acakkhukānaṁ upapajjantānaṁ acittakānaṁ cavantānaṁ tesaṁ cakkhāyatanañca nuppajjati manāyatanañca na nirujjhati.

(kha) yassa vā pana manāyatanaṁ na nirujjhati tassa cakkhāyatanaṁ nuppajjatīti?

sacakkhukānaṁ upapajjantānaṁ tesaṁ manāyatanaṁ na nirujjhati, no ca tesaṁ cakkhāyatanaṁ nuppajjati. acittakānaṁ cavantānaṁ acakkhukānaṁ upapajjantānaṁ tesaṁ manāyatanañca na nirujjhati cakkhāyatanañca nuppajjati.

(ka) yassa cakkhāyatanaṁ nuppajjati tassa dhammāyatanaṁ na nirujjhatīti?

sabbesaṁ cavantānaṁ tesaṁ cakkhāyatanaṁ nuppajjati, no ca tesaṁ dhammāyatanaṁ na nirujjhati. acakkhukānaṁ upapajjantānaṁ tesaṁ cakkhāyatanañca nuppajjati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa cakkhāyatanaṁ nuppajjatīti?

sacakkhukānaṁ upapajjantānaṁ tesaṁ dhammāyatanaṁ na nirujjhati, no ca tesaṁ cakkhāyatanaṁ nuppajjati. acakkhukānaṁ upapajjantānaṁ tesaṁ dhammāyatanañca na nirujjhati cakkhāyatanañca nuppajjati. (cakkhāyatanamūlakaṁ)

205. (ka) yassa ghānāyatanaṁ nuppajjati tassa rūpāyatanaṁ na nirujjhatīti?

sarūpakānaṁ cavantānaṁ tesaṁ ghānāyatanaṁ nuppajjati, no ca tesaṁ rūpāyatanaṁ na nirujjhati. aghānakānaṁ upapajjantānaṁ arūpakānaṁ cavantānaṁ tesaṁ ghānāyatanañca nuppajjati rūpāyatanañca na nirujjhati.

(kha) yassa vā pana rūpāyatanaṁ na nirujjhati tassa ghānāyatanaṁ nuppajjatīti?

saghānakānaṁ upapajjantānaṁ tesaṁ rūpāyatanaṁ na nirujjhati, no ca tesaṁ ghānāyatanaṁ nuppajjati. arūpakānaṁ cavantānaṁ aghānakānaṁ upapajjantānaṁ tesaṁ rūpāyatanañca na nirujjhati ghānāyatanañca nuppajjati.

(ka) yassa ghānāyatanaṁ nuppajjati tassa manāyatanaṁ na nirujjhatīti?

sacittakānaṁ cavantānaṁ tesaṁ ghānāyatanaṁ nuppajjati, no ca tesaṁ manāyatanaṁ na nirujjhati. aghānakānaṁ upapajjantānaṁ acittakānaṁ cavantānaṁ tesaṁ ghānāyatanañca nuppajjati manāyatanañca na nirujjhati.

(kha) yassa vā pana manāyatanaṁ na nirujjhati tassa ghānāyatanaṁ nuppajjatīti?

saghānakānaṁ upapajjantānaṁ tesaṁ manāyatanaṁ na nirujjhati, no ca tesaṁ ghānāyatanaṁ nuppajjati. acittakānaṁ cavantānaṁ aghānakānaṁ upapajjantānaṁ tesaṁ manāyatanañca na nirujjhati ghānāyatanañca nuppajjati.

(ka) yassa ghānāyatanaṁ nuppajjati tassa dhammāyatanaṁ na nirujjhatīti?

sabbesaṁ cavantānaṁ tesaṁ ghānāyatanaṁ nuppajjati, no ca tesaṁ dhammāyatanaṁ na nirujjhati. aghānakānaṁ upapajjantānaṁ tesaṁ ghānāyatanañca nuppajjati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa ghānāyatanaṁ nuppajjatīti?

saghānakānaṁ upapajjantānaṁ tesaṁ dhammāyatanaṁ na nirujjhati, no ca tesaṁ ghānāyatanaṁ nuppajjati. aghānakānaṁ upapajjantānaṁ tesaṁ dhammāyatanañca na nirujjhati ghānāyatanañca nuppajjati. (ghānāyatanamūlakaṁ)

206. (ka) yassa rūpāyatanaṁ nuppajjati tassa manāyatanaṁ na nirujjhatīti?

sacittakānaṁ cavantānaṁ tesaṁ rūpāyatanaṁ nuppajjati, no ca tesaṁ manāyatanaṁ na nirujjhati. arūpakānaṁ upapajjantānaṁ acittakānaṁ cavantānaṁ tesaṁ rūpāyatanañca nuppajjati manāyatanañca na nirujjhati.

(kha) yassa vā pana manāyatanaṁ na nirujjhati tassa rūpāyatanaṁ nuppajjatīti?

sarūpakānaṁ upapajjantānaṁ tesaṁ manāyatanaṁ na nirujjhati, no ca tesaṁ rūpāyatanaṁ nuppajjati. acittakānaṁ cavantānaṁ arūpakānaṁ upapajjantānaṁ tesaṁ manāyatanañca na nirujjhati rūpāyatanañca nuppajjati.

(ka) yassa rūpāyatanaṁ nuppajjati tassa dhammāyatanaṁ na nirujjhatīti?

sabbesaṁ cavantānaṁ tesaṁ rūpāyatanaṁ nuppajjati, no ca tesaṁ dhammāyatanaṁ na nirujjhati. arūpakānaṁ upapajjantānaṁ tesaṁ rūpāyatanañca nuppajjati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa rūpāyatanaṁ nuppajjatīti?

sarūpakānaṁ upapajjantānaṁ tesaṁ dhammāyatanaṁ na nirujjhati, no ca tesaṁ rūpāyatanaṁ nuppajjati. arūpakānaṁ upapajjantānaṁ tesaṁ dhammāyatanañca na nirujjhati rūpāyatanañca nuppajjati. (rūpāyatanamūlakaṁ)

207. (ka) yassa manāyatanaṁ nuppajjati tassa dhammāyatanaṁ na nirujjhatīti?

sabbesaṁ cavantānaṁ tesaṁ manāyatanaṁ nuppajjati, no ca tesaṁ dhammāyatanaṁ na nirujjhati. acittakānaṁ upapajjantānaṁ tesaṁ manāyatanañca nuppajjati dhammāyatanañca na nirujjhati.

(kha) yassa vā pana dhammāyatanaṁ na nirujjhati tassa manāyatanaṁ nuppajjatīti?

sacittakānaṁ upapajjantānaṁ tesaṁ dhammāyatanaṁ na nirujjhati, no ca tesaṁ manāyatanaṁ nuppajjati. acittakānaṁ upapajjantānaṁ tesaṁ dhammāyatanañca na nirujjhati manāyatanañca nuppajjati.

(ṅa) paccanīkaokāso

208. yattha cakkhāyatanaṁ nuppajjati ...pe0 ....

(ca) paccanīkapuggalokāsā

209. yassa yattha cakkhāyatanaṁ nuppajjati ...pe0 ....

(yassakampi yassayatthakampi sadisaṁ).

(2) atītavāro

(ka) anulomapuggalo

210. (ka) yassa cakkhāyatanaṁ uppajjittha tassa sotāyatanaṁ nirujjhitthāti? āmantā.

(kha) yassa vā pana sotāyatanaṁ nirujjhittha tassa cakkhāyatanaṁ uppajjitthāti? āmantā ...pe0 ....

(atītā pucchā uppādepi nirodhepi uppādanirodhepi anulomampi paccanīkampi sadisaṁ).

(3) anāgatavāro

(ka) anulomapuggalo

211. (ka) yassa cakkhāyatanaṁ uppajjissati tassa sotāyatanaṁ nirujjhissatīti? āmantā.

(kha) yassa vā pana sotāyatanaṁ nirujjhissati tassa cakkhāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ sotāyatanaṁ nirujjhissati, no ca tesaṁ cakkhāyatanaṁ uppajjissati. itaresaṁ tesaṁ sotāyatanañca nirujjhissati cakkhāyatanañca uppajjissati.

(ka) yassa cakkhāyatanaṁ uppajjissati tassa ghānāyatanaṁ nirujjhissatīti?

ye rūpāvacaraṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ uppajjissati, no ca tesaṁ ghānāyatanaṁ nirujjhissati. itaresaṁ tesaṁ cakkhāyatanañca uppajjissati ghānāyatanañca nirujjhissati.

(kha) yassa vā pana ghānāyatanaṁ nirujjhissati tassa cakkhāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ ghānāyatanaṁ nirujjhissati, no ca tesaṁ cakkhāyatanaṁ uppajjissati. itaresaṁ tesaṁ ghānāyatanañca nirujjhissati cakkhāyatanañca uppajjissati.

(ka) yassa cakkhāyatanaṁ uppajjissati tassa rūpāyatanaṁ nirujjhissatīti? āmantā.

(kha) yassa vā pana rūpāyatanaṁ nirujjhissati tassa cakkhāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ rūpāyatanaṁ nirujjhissati, no ca tesaṁ cakkhāyatanaṁ uppajjissati. itaresaṁ tesaṁ rūpāyatanañca nirujjhissati cakkhāyatanañca uppajjissati.

yassa cakkhāyatanaṁ uppajjissati tassa manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa cakkhāyatanaṁ uppajjissatīti?

pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ dhammāyatanaṁ nirujjhissati, no ca tesaṁ cakkhāyatanaṁ uppajjissati. itaresaṁ tesaṁ dhammāyatanañca nirujjhissati cakkhāyatanañca uppajjissati. (cakkhāyatanamūlakaṁ)

212. (ka) yassa ghānāyatanaṁ uppajjissati tassa rūpāyatanaṁ nirujjhissatīti? āmantā.

(kha) yassa vā pana rūpāyatanaṁ nirujjhissati tassa ghānāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ upapajjantānaṁ tesaṁ rūpāyatanaṁ nirujjhissati, no ca tesaṁ ghānāyatanaṁ upapajjissati. itaresaṁ tesaṁ rūpāyatanañca nirujjhissati ghānāyatanañca uppajjissati.

yassa ghānāyatanaṁ uppajjissati tassa manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa ghānāyatanaṁ uppajjissatīti?

pacchimabhavikānaṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ dhammāyatanaṁ nirujjhissati, no ca tesaṁ ghānāyatanaṁ uppajjissati. itaresaṁ tesaṁ dhammāyatanañca nirujjhissati ghānāyatanañca uppajjissati.

213. yassa rūpāyatanaṁ uppajjissati tassa manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa rūpāyatanaṁ uppajjissatīti?

pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ dhammāyatanaṁ nirujjhissati, no ca tesaṁ rūpāyatanaṁ uppajjissati. itaresaṁ tesaṁ dhammāyatanañca nirujjhissati rūpāyatanañca uppajjissati.

214. (ka) yassa manāyatanaṁ uppajjissati tassa dhammāyatanaṁ nirujjhissatīti? āmantā.

(kha) yassa vā pana dhammāyatanaṁ nirujjhissati tassa manāyatanaṁ uppajjissatīti?

pacchimabhavikānaṁ upapajjantānaṁ tesaṁ dhammāyatanaṁ nirujjhissati, no ca tesaṁ manāyatanaṁ uppajjissati. itaresaṁ tesaṁ dhammāyatanañca nirujjhissati manāyatanañca uppajjissati.

(kha) anulomaokāso

215. yattha cakkhāyatanaṁ uppajjissati ...pe0 ....

(ga) anulomapuggalokāsā

216. (ka) yassa yattha cakkhāyatanaṁ uppajjissati tassa tattha sotāyatanaṁ nirujjhissatīti? āmantā.

(kha) yassa vā pana yattha sotāyatanaṁ nirujjhissati tassa tattha cakkhāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ tesaṁ tattha sotāyatanaṁ nirujjhissati, no ca tesaṁ tattha cakkhāyatanaṁ uppajjissati. itaresaṁ pañcavokārānaṁ tesaṁ tattha sotāyatanañca nirujjhissati cakkhāyatanañca uppajjissati.

(ka) yassa yattha cakkhāyatanaṁ uppajjissati tassa tattha ghānāyatanaṁ nirujjhissatīti?

rūpāvacarānaṁ tesaṁ tattha cakkhāyatanaṁ uppajjissati, no ca tesaṁ tattha ghānāyatanaṁ nirujjhissati. kāmāvacarānaṁ tesaṁ tattha cakkhāyatanañca uppajjissati ghānāyatanañca nirujjhissati.

(kha) yassa vā pana yattha ghānāyatanaṁ nirujjhissati tassa tattha cakkhāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ tesaṁ tattha ghānāyatanaṁ nirujjhissati, no ca tesaṁ tattha cakkhāyatanaṁ uppajjissati. itaresaṁ kāmāvacarānaṁ tesaṁ tattha ghānāyatanañca nirujjhissati cakkhāyatanañca uppajjissati.

(ka) yassa yattha cakkhāyatanaṁ uppajjissati tassa tattha rūpāyatanaṁ nirujjhissatīti? āmantā.

(kha) yassa vā pana yattha rūpāyatanaṁ nirujjhissati tassa tattha cakkhāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ asaññasattānaṁ tesaṁ tattha rūpāyatanaṁ nirujjhissati, no ca tesaṁ tattha cakkhāyatanaṁ uppajjissati. itaresaṁ pañcavokārānaṁ tesaṁ tattha rūpāyatanañca nirujjhissati cakkhāyatanañca uppajjissati.

(ka) yassa yattha cakkhāyatanaṁ uppajjissati tassa tattha manāyatanaṁ nirujjhissatīti? āmantā.

(kha) yassa vā pana yattha manāyatanaṁ nirujjhissati tassa tattha cakkhāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha manāyatanaṁ nirujjhissati, no ca tesaṁ tattha cakkhāyatanaṁ uppajjissati. itaresaṁ pañcavokārānaṁ tesaṁ tattha manāyatanañca nirujjhissati cakkhāyatanañca uppajjissati.

(ka) yassa yattha cakkhāyatanaṁ uppajjissati tassa tattha dhammāyatanaṁ nirujjhissatīti? āmantā.

(kha) yassa vā pana yattha dhammāyatanaṁ nirujjhissati tassa tattha cakkhāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ asaññasattānaṁ arūpānaṁ tesaṁ tattha dhammāyatanaṁ nirujjhissati, no ca tesaṁ tattha cakkhāyatanaṁ uppajjissati. itaresaṁ pañcavokārānaṁ tesaṁ tattha dhammāyatanañca nirujjhissati cakkhāyatanañca uppajjissati. (cakkhāyatanamūlakaṁ)

217. (ka) yassa yattha ghānāyatanaṁ uppajjissati tassa tattha rūpāyatanaṁ nirujjhissatīti? āmantā.

(kha) yassa vā pana yattha rūpāyatanaṁ nirujjhissati tassa tattha ghānāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ rūpāvacarānaṁ tesaṁ tattha rūpāyatanaṁ nirujjhissati, no ca tesaṁ tattha ghānāyatanaṁ uppajjissati. itaresaṁ kāmāvacarānaṁ tesaṁ tattha rūpāyatanañca nirujjhissati ghānāyatanañca uppajjissati.

yassa yattha ghānāyatanaṁ uppajjissati tassa tattha manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana yattha dhammāyatanaṁ nirujjhissati tassa tattha ghānāyatanaṁ uppajjissatīti?

pacchimabhavikānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha dhammāyatanaṁ nirujjhissati, no ca tesaṁ tattha ghānāyatanaṁ uppajjissati. itaresaṁ kāmāvacarānaṁ tesaṁ tattha dhammāyatanañca nirujjhissati ghānāyatanañca uppajjissati. (ghānāyatanamūlakaṁ)

218. (ka) yassa yattha rūpāyatanaṁ uppajjissati tassa tattha manāyatanaṁ nirujjhissatīti?

asaññasattānaṁ tesaṁ tattha rūpāyatanaṁ uppajjissati, no ca tesaṁ tattha manāyatanaṁ nirujjhissati. pañcavokārānaṁ tesaṁ tattha rūpāyatanañca uppajjissati manāyatanañca nirujjhissati.

(kha) yassa vā pana yattha manāyatanaṁ nirujjhissati tassa tattha rūpāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha manāyatanaṁ nirujjhissati, no ca tesaṁ tattha rūpāyatanaṁ uppajjissati. itaresaṁ pañcavokārānaṁ tesaṁ tattha manāyatanañca nirujjhissati rūpāyatanañca uppajjissati.

(ka) yassa yattha rūpāyatanaṁ uppajjissati tassa tattha dhammāyatanaṁ nirujjhissatīti? āmantā.

(kha) yassa vā pana yattha dhammāyatanaṁ nirujjhissati tassa tattha rūpāyatanaṁ uppajjissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha dhammāyatanaṁ nirujjhissati, no ca tesaṁ tattha rūpāyatanaṁ uppajjissati. itaresaṁ pañcavokārānaṁ asaññasattānaṁ tesaṁ tattha dhammāyatanañca nirujjhissati rūpāyatanañca uppajjissati. (rūpāyatanamūlakaṁ)

219. (ka) yassa yattha manāyatanaṁ uppajjissati tassa tattha dhammāyatanaṁ nirujjhissatīti? āmantā.

(kha) yassa vā pana yattha dhammāyatanaṁ nirujjhissati tassa tattha manāyatanaṁ uppajjissatīti?

pacchimabhavikānaṁ upapajjantānaṁ asaññasattānaṁ tesaṁ tattha dhammāyatanaṁ nirujjhissati, no ca tesaṁ tattha manāyatanaṁ uppajjissati. itaresaṁ catuvokārānaṁ pañcavokārānaṁ tesaṁ tattha dhammāyatanañca nirujjhissati manāyatanañca uppajjissati.

(gha) paccanīkapuggalo

220. (ka) yassa cakkhāyatanaṁ nuppajjissati tassa sotāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ cakkhāyatanaṁ nuppajjissati, no ca tesaṁ sotāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjissati sotāyatanañca na nirujjhissati.

(kha) yassa vā pana sotāyatanaṁ na nirujjhissati tassa cakkhāyatanaṁ nuppajjissatīti? āmantā.

(ka) yassa cakkhāyatanaṁ nuppajjissati tassa ghānāyatanaṁ na nirujjhissatīti?

pacchimabhavikānaṁ kāmāvacaraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ cakkhāyatanaṁ nuppajjissati, no ca tesaṁ ghānāyatanaṁ na nirujjhissati. kāmāvacare parinibbantānaṁ rūpāvacare arūpāvacare pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjissati ghānāyatanañca na nirujjhissati.

(kha) yassa vā pana ghānāyatanaṁ na nirujjhissati tassa cakkhāyatanaṁ nuppajjissatīti?

ye rūpāvacaraṁ upapajjitvā parinibbāyissanti tesaṁ cavantānaṁ tesaṁ ghānāyatanaṁ na nirujjhissati, no ca tesaṁ cakkhāyatanaṁ nuppajjissati. kāmāvacare parinibbantānaṁ rūpāvacare arūpāvacare pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanañca na nirujjhissati cakkhāyatanañca nuppajjissati.

(ka) yassa cakkhāyatanaṁ nuppajjissati tassa rūpāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ ye ca arūpaṁ upapajjitvā parinibbāyissanti tesaṁ upapajjantānaṁ tesaṁ cakkhāyatanaṁ nuppajjissati, no ca tesaṁ rūpāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjissati rūpāyatanañca na nirujjhissati.

(kha) yassa vā pana rūpāyatanaṁ na nirujjhissati tassa cakkhāyatanaṁ nuppajjissatīti? āmantā.

yassa cakkhāyatanaṁ nuppajjissati tassa manāyatanaṁ ...pe0 ... dhammāyatanaṁ na nirujjhissatīti?

pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ cakkhāyatanaṁ nuppajjissati, no ca tesaṁ dhammāyatanaṁ na nirujjhissati. parinibbantānaṁ tesaṁ cakkhāyatanañca nuppajjissati dhammāyatanañca na nirujjhissati.

yassa vā pana dhammāyatanaṁ ...pe0 ...? āmantā. (cakkhāyatanamūlakaṁ)

221. (ka) yassa ghānāyatanaṁ nuppajjissati tassa rūpāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ upapajjantānaṁ tesaṁ ghānāyatanaṁ nuppajjissati, no ca tesaṁ rūpāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanañca nuppajjissati rūpāyatanañca na nirujjhissati.

(kha) yassa vā pana rūpāyatanaṁ ...pe0 ...? āmantā.

yassa ghānāyatanaṁ nuppajjissati tassa manāyatanaṁ ...pe0 ... dhammāyatanaṁ na nirujjhissatīti?

pacchimabhavikānaṁ upapajjantānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ ghānāyatanaṁ nuppajjissati, no ca tesaṁ dhammāyatanaṁ na nirujjhissati. parinibbantānaṁ tesaṁ ghānāyatanañca nuppajjissati dhammāyatanañca na nirujjhissati.

yassa vā pana dhammāyatanaṁ ...pe0 ...? āmantā.

222. yassa rūpāyatanaṁ nuppajjissati tassa manāyatanaṁ ...pe0 ... dhammāyatanaṁ na nirujjhissatīti?

pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ rūpāyatanaṁ nuppajjissati, no ca tesaṁ dhammāyatanaṁ na nirujjhissati. parinibbantānaṁ tesaṁ rūpāyatanañca nuppajjissati dhammāyatanañca na nirujjhissati.

yassa vā pana dhammāyatanaṁ ...pe0 ...? āmantā.

223. (ka) yassa manāyatanaṁ nuppajjissati tassa dhammāyatanaṁ na nirujjhissatīti?

pacchimabhavikānaṁ upapajjantānaṁ tesaṁ manāyatanaṁ nuppajjissati, no ca tesaṁ dhammāyatanaṁ na nirujjhissati. parinibbantānaṁ tesaṁ manāyatanañca nuppajjissati dhammāyatanañca na nirujjhissati.

(kha) yassa vā pana dhammāyatanaṁ na nirujjhissati tassa manāyatanaṁ nuppajjissatīti? āmantā.

(ṅa) paccanīkaokāso

224. yattha cakkhāyatanaṁ nuppajjissati ...pe0 ....

(ca) paccanīkapuggalokāsā

225. (ka) yassa yattha cakkhāyatanaṁ nuppajjissati tassa tattha sotāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ tesaṁ tattha cakkhāyatanaṁ nuppajjissati, no ca tesaṁ tattha sotāyatanaṁ na nirujjhissati. pañcavokāre parinibbantānaṁ asaññasattānaṁ arūpānaṁ tesaṁ tattha cakkhāyatanañca nuppajjissati sotāyatanañca na nirujjhissati.

(kha) yassa vā pana yattha ...pe0 ...? āmantā.

(ka) yassa yattha cakkhāyatanaṁ nuppajjissati tassa tattha ghānāyatanaṁ na nirujjhissatīti?

pacchimabhavikānaṁ kāmāvacaraṁ upapajjantānaṁ tesaṁ tattha cakkhāyatanaṁ nuppajjissati, no ca tesaṁ tattha ghānāyatanaṁ na nirujjhissati. kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ tesaṁ tattha cakkhāyatanañca nuppajjissati ghānāyatanañca na nirujjhissati.

(kha) yassa vā pana yattha ghānāyatanaṁ na nirujjhissati tassa tattha cakkhāyatanaṁ nuppajjissatīti?

rūpāvacarānaṁ tesaṁ tattha ghānāyatanaṁ na nirujjhissati, no ca tesaṁ tattha cakkhāyatanaṁ nuppajjissati. kāmāvacare parinibbantānaṁ rūpāvacare pacchimabhavikānaṁ asaññasattānaṁ arūpānaṁ tesaṁ tattha ghānāyatanañca na nirujjhissati cakkhāyatanañca nuppajjissati.

(ka) yassa yattha cakkhāyatanaṁ nuppajjissati tassa tattha rūpāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ asaññasattānaṁ tesaṁ tattha cakkhāyatanaṁ nuppajjissati, no ca tesaṁ tattha rūpāyatanaṁ na nirujjhissati. pañcavokāre parinibbantānaṁ arūpānaṁ tesaṁ tattha cakkhāyatanañca nuppajjissati rūpāyatanañca na nirujjhissati.

(kha) yassa vā pana yattha ...pe0 ...? āmantā.

(ka) yassa yattha cakkhāyatanaṁ nuppajjissati tassa tattha manāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha cakkhāyatanaṁ nuppajjissati, no ca tesaṁ tattha manāyatanaṁ na nirujjhissati. parinibbantānaṁ asaññasattānaṁ tesaṁ tattha cakkhāyatanañca nuppajjissati manāyatanañca na nirujjhissati.

(kha) yassa vā pana yattha ...pe0 ...? āmantā.

(ka) yassa yattha cakkhāyatanaṁ nuppajjissati tassa tattha dhammāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ asaññasattānaṁ arūpānaṁ tesaṁ tattha cakkhāyatanaṁ nuppajjissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha cakkhāyatanañca nuppajjissati dhammāyatanañca na nirujjhissati.

(kha) yassa vā pana yattha ...pe0 ...? āmantā. (cakkhāyatanamūlakaṁ)

226. (ka) yassa yattha ghānāyatanaṁ nuppajjissati tassa tattha rūpāyatanaṁ na nirujjhissatīti?

pacchimabhavikānaṁ kāmāvacaraṁ upapajjantānaṁ rūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha rūpāyatanaṁ na nirujjhissati. pañcavokāre parinibbantānaṁ arūpānaṁ tesaṁ tattha ghānāyatanañca nuppajjissati rūpāyatanañca na nirujjhissati.

(kha) yassa vā pana yattha ...pe0 ...? āmantā.

(ka) yassa yattha ghānāyatanaṁ nuppajjissati tassa tattha manāyatanaṁ na nirujjhissatīti?

pacchimabhavikānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha manāyatanaṁ na nirujjhissati. parinibbantānaṁ asaññasattānaṁ tesaṁ tattha ghānāyatanañca nuppajjissati manāyatanañca na nirujjhissati.

(kha) yassa vā pana yattha ...pe0 ...? āmantā.

(ka) yassa yattha ghānāyatanaṁ nuppajjissati tassa tattha dhammāyatanaṁ na nirujjhissatīti?

pacchimabhavikānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha ghānāyatanaṁ nuppajjissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha ghānāyatanañca nuppajjissati dhammāyatanañca na nirujjhissati.

(kha) yassa vā pana yattha ...pe0 ...? āmantā. (ghānāyatanamūlakaṁ)

227. (ka) yassa yattha rūpāyatanaṁ nuppajjissati tassa tattha manāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha rūpāyatanaṁ nuppajjissati, no ca tesaṁ tattha manāyatanaṁ na nirujjhissati. parinibbantānaṁ tesaṁ tattha rūpāyatanañca nuppajjissati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha rūpāyatanaṁ nuppajjissatīti?

asaññasattānaṁ tesaṁ tattha manāyatanaṁ na nirujjhissati, no ca tesaṁ tattha rūpāyatanaṁ nuppajjissati. parinibbantānaṁ tesaṁ tattha manāyatanañca na nirujjhissati rūpāyatanañca nuppajjissati.

(ka) yassa yattha rūpāyatanaṁ nuppajjissati tassa tattha dhammāyatanaṁ na nirujjhissatīti?

pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha rūpāyatanaṁ nuppajjissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha rūpāyatanañca nuppajjissati dhammāyatanañca na nirujjhissati.

(kha) yassa vā pana yattha ...pe0 ...? āmantā. (rūpāyatanamūlakaṁ)

228. (ka) yassa yattha manāyatanaṁ nuppajjissati tassa tattha dhammāyatanaṁ na nirujjhissatīti?

pacchimabhavikānaṁ upapajjantānaṁ asaññasattānaṁ tesaṁ tattha manāyatanaṁ nuppajjissati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha manāyatanañca nuppajjissati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha manāyatanaṁ nuppajjissatīti? āmantā.

(4) paccuppannātītavāro

(ka) anulomapuggalo

229. (ka) yassa cakkhāyatanaṁ uppajjati tassa sotāyatanaṁ nirujjhitthāti? āmantā.

(kha) yassa vā pana sotāyatanaṁ nirujjhittha tassa cakkhāyatanaṁ uppajjatīti ?

sabbesaṁ cavantānaṁ acakkhukānaṁ upapajjantānaṁ tesaṁ sotāyatanaṁ nirujjhittha, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ sotāyatanañca nirujjhittha cakkhāyatanañca uppajjati.

(yathā uppādavāre paccuppannātītā pucchā vibhattā evaṁ uppādanirodhepi paccuppannātītā pucchā anulomampi paccanīkampi vibhajitabbā {vibhajitabbaṁ (sī syā0 ka0)} ).

(5) paccuppannānāgatavāro

(ka) anulomapuggalo

230. (ka) yassa cakkhāyatanaṁ uppajjati tassa sotāyatanaṁ nirujjhissatīti? āmantā.

(kha) yassa vā pana sotāyatanaṁ nirujjhissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ sotāyatanaṁ nirujjhissati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ sotāyatanañca nirujjhissati cakkhāyatanañca uppajjati.

(ka) yassa cakkhāyatanaṁ uppajjati tassa ghānāyatanaṁ nirujjhissatīti?

pacchimabhavikānaṁ rūpāvacaraṁ upapajjantānaṁ tesaṁ cakkhāyatanaṁ uppajjati, no ca tesaṁ ghānāyatanaṁ nirujjhissati. itaresaṁ sacakkhukānaṁ upapajjantānaṁ tesaṁ cakkhāyatanañca uppajjati ghānāyatanañca nirujjhissati.

(kha) yassa vā pana ghānāyatanaṁ nirujjhissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ ghānāyatanaṁ nirujjhissati, no ca tesaṁ cakkhāyatanaṁ uppajjati. sacakkhukānaṁ upapajjantānaṁ tesaṁ ghānāyatanañca nirujjhissati cakkhāyatanañca uppajjati.

(ka) yassa cakkhāyatanaṁ uppajjati tassa rūpāyatanaṁ nirujjhissatīti? āmantā.

(kha) yassa vā pana rūpāyatanaṁ nirujjhissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ ...pe0 ... sacakkhukānaṁ upapajjantānaṁ tesaṁ rūpāyatanañca nirujjhissati cakkhāyatanañca uppajjati.

(ka) yassa cakkhāyatanaṁ uppajjati tassa manāyatanaṁ nirujjhissatīti? āmantā.

(kha) yassa vā pana manāyatanaṁ nirujjhissati tassa cakkhāyatanaṁ uppajjatīti ?

sabbesaṁ cavantānaṁ acakkhukānaṁ upapajjantānaṁ tesaṁ ...pe0 ... sacakkhukānaṁ upapajjantānaṁ tesaṁ manāyatanañca nirujjhissati cakkhāyatanañca uppajjati.

(ka) yassa cakkhāyatanaṁ uppajjati tassa dhammāyatanaṁ nirujjhissatīti? āmantā.

(kha) yassa vā pana dhammāyatanaṁ nirujjhissati tassa cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ ...pe0 ... sacakkhukānaṁ upapajjantānaṁ tesaṁ dhammāyatanañca nirujjhissati cakkhāyatanañca uppajjati.

231. yassa ghānāyatanaṁ uppajjati tassa rūpāyatanaṁ ...pe0 ... manāyatanaṁ ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa ghānāyatanaṁ uppajjatīti?

sabbesaṁ cavantānaṁ aghānakānaṁ upapajjantānaṁ tesaṁ dhammāyatanaṁ nirujjhissati, no ca tesaṁ ghānāyatanaṁ uppajjati. saghānakānaṁ upapajjantānaṁ tesaṁ dhammāyatanañca nirujjhissati ghānāyatanañca uppajjati.

232. yassa rūpāyatanaṁ uppajjati tassa manāyatanaṁ ...pe0 ... dhammāyatanaṁ nirujjhissatīti? āmantā.

yassa vā pana dhammāyatanaṁ nirujjhissati tassa rūpāyatanaṁ uppajjatīti?

sabbesaṁ cavantānaṁ arūpakānaṁ upapajjantānaṁ tesaṁ dhammāyatanaṁ nirujjhissati, no ca tesaṁ rūpāyatanaṁ uppajjati. sarūpakānaṁ upapajjantānaṁ tesaṁ dhammāyatanañca nirujjhissati rūpāyatanañca uppajjati.

233. (ka) yassa manāyatanaṁ uppajjati tassa dhammāyatanaṁ nirujjhissatīti? āmantā.

(kha) yassa vā pana dhammāyatanaṁ ...pe0 ...?

sabbesaṁ cavantānaṁ acittakānaṁ upapajjantānaṁ tesaṁ dhammāyatanaṁ nirujjhissati, no ca tesaṁ manāyatanaṁ uppajjati. sacittakānaṁ upapajjantānaṁ tesaṁ dhammāyatanañca nirujjhissati manāyatanañca uppajjati.

(kha) anulomaokāso

234. yattha cakkhāyatanaṁ uppajjati ...pe0 ....

(ga) anulomapuggalokāsā

235. (ka) yassa yattha cakkhāyatanaṁ uppajjati tassa tattha sotāyatanaṁ nirujjhissatīti? āmantā.

(kha) yassa vā pana yattha sotāyatanaṁ nirujjhissati tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha sotāyatanaṁ nirujjhissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha sotāyatanañca nirujjhissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha ghānāyatanaṁ nirujjhissatīti?

rūpāvacaraṁ upapajjantānaṁ tesaṁ tattha cakkhāyatanaṁ uppajjati, no ca tesaṁ tattha ghānāyatanaṁ nirujjhissati. sacakkhukānaṁ kāmāvacaraṁ upapajjantānaṁ tesaṁ tattha cakkhāyatanañca uppajjati ghānāyatanañca nirujjhissati.

(kha) yassa vā pana yattha ghānāyatanaṁ nirujjhissati tassa tattha cakkhāyatanaṁ uppajjatīti?

kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha ghānāyatanaṁ nirujjhissati, no ca tesaṁ tattha cakkhāyatanaṁ uppajjati. sacakkhukānaṁ kāmāvacaraṁ upapajjantānaṁ tesaṁ tattha ghānāyatanañca nirujjhissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha rūpāyatanaṁ nirujjhissatīti? āmantā.

(kha) yassa vā pana yattha rūpāyatanaṁ nirujjhissati tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ asaññasattānaṁ tesaṁ tattha rūpāyatanaṁ nirujjhissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha rūpāyatanañca nirujjhissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha manāyatanaṁ nirujjhissatīti? āmantā.

(kha) yassa vā pana yattha manāyatanaṁ nirujjhissati tassa tattha cakkhāyatanaṁ uppajjatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tesaṁ tattha manāyatanaṁ nirujjhissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha manāyatanañca nirujjhissati cakkhāyatanañca uppajjati.

(ka) yassa yattha cakkhāyatanaṁ uppajjati tassa tattha dhammāyatanaṁ nirujjhissatīti? āmantā.

(kha) yassa vā pana yattha dhammāyatanaṁ nirujjhissati tassa tattha cakkhāyatanaṁ uppajjatīti?

sabbesaṁ cavantānaṁ acakkhukānaṁ upapajjantānaṁ tesaṁ tattha dhammāyatanaṁ nirujjhissati, no ca tesaṁ tattha cakkhāyatanaṁ uppajjati. sacakkhukānaṁ upapajjantānaṁ tesaṁ tattha dhammāyatanañca nirujjhissati cakkhāyatanañca uppajjati. (cakkhāyatanamūlakaṁ)

236. (ka) yassa yattha ghānāyatanaṁ uppajjati tassa tattha rūpāyatanaṁ nirujjhissatīti? āmantā.

(kha) yassa vā pana yattha rūpāyatanaṁ nirujjhissati tassa tattha ghānāyatanaṁ uppajjatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha rūpāyatanaṁ nirujjhissati, no ca tesaṁ tattha ghānāyatanaṁ uppajjati. saghānakānaṁ upapajjantānaṁ tesaṁ tattha rūpāyatanañca nirujjhissati ghānāyatanañca uppajjati.

(ka) yassa yattha ghānāyatanaṁ uppajjati tassa tattha manāyatanaṁ nirujjhissatīti? āmantā.

(kha) yassa vā pana yattha manāyatanaṁ ...pe0 ...?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha manāyatanaṁ ...pe0 ... saghānakānaṁ upapajjantānaṁ tesaṁ tattha manāyatanañca nirujjhissati ghānāyatanañca uppajjati.

(ka) yassa yattha ghānāyatanaṁ uppajjati tassa tattha dhammāyatanaṁ nirujjhissatīti? āmantā.

(kha) yassa vā pana yattha dhammāyatanaṁ ...pe0 ... ?

sabbesaṁ cavantānaṁ aghānakānaṁ upapajjantānaṁ tesaṁ tattha dhammāyatanaṁ ...pe0 ... saghānakānaṁ upapajjantānaṁ tesaṁ tattha dhammāyatanañca nirujjhissati ghānāyatanañca uppajjati. (ghānāyatanamūlakaṁ)

237. (ka) yassa yattha rūpāyatanaṁ uppajjati tassa tattha manāyatanaṁ nirujjhissatīti?

asaññasattaṁ upapajjantānaṁ tesaṁ tattha rūpāyatanaṁ uppajjati, no ca tesaṁ tattha ...pe0 ... pañcavokāraṁ upapajjantānaṁ tesaṁ tattha ...pe0 ....

(kha) yassa vā pana yattha manāyatanaṁ ...pe0 ...?

pañcavokārā cavantānaṁ arūpānaṁ tesaṁ tattha ...pe0 ... pañcavokāraṁ upapajjantānaṁ tesaṁ tattha manāyatanañca nirujjhissati rūpāyatanañca uppajjati.

(ka) yassa yattha rūpāyatanaṁ uppajjati tassa tattha dhammāyatanaṁ nirujjhissatīti? āmantā.

(kha) yassa vā pana yattha dhammāyatanaṁ ...pe0 ...?

sabbesaṁ cavantānaṁ arūpakānaṁ upapajjantānaṁ tesaṁ tattha dhammāyatanaṁ nirujjhissati, no ca tesaṁ tattha rūpāyatanaṁ uppajjati. sarūpakānaṁ upapajjantānaṁ tesaṁ tattha dhammāyatanañca nirujjhissati rūpāyatanañca uppajjati.

238. (ka) yassa yattha manāyatanaṁ uppajjati tassa tattha dhammāyatanaṁ nirujjhissatīti ? āmantā.

(kha) yassa vā pana yattha dhammāyatanaṁ nirujjhissati tassa tattha manāyatanaṁ uppajjatīti?

sabbesaṁ cavantānaṁ acittakānaṁ upapajjantānaṁ tesaṁ tattha dhammāyatanaṁ nirujjhissati, no ca tesaṁ tattha manāyatanaṁ uppajjati. sacittakānaṁ upapajjantānaṁ tesaṁ tattha dhammāyatanañca nirujjhissati manāyatanañca uppajjati.

(gha) paccanīkapuggalo

239. (ka) yassa cakkhāyatanaṁ nuppajjati tassa sotāyatanaṁ na nirujjhissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ sotāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjati sotāyatanañca na nirujjhissati.

(kha) yassa vā pana sotāyatanaṁ na nirujjhissati tassa cakkhāyatanaṁ nuppajjatīti? āmantā.

(ka) yassa cakkhāyatanaṁ nuppajjati tassa ghānāyatanaṁ na nirujjhissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ ghānāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjati ghānāyatanañca na nirujjhissati.

(kha) yassa vā pana ghānāyatanaṁ na nirujjhissati tassa cakkhāyatanaṁ nuppajjatīti?

pacchimabhavikānaṁ rūpāvacaraṁ upapajjantānaṁ tesaṁ ghānāyatanaṁ na nirujjhissati, no ca tesaṁ cakkhāyatanaṁ nuppajjati. pañcavokāre parinibbantānaṁ arūpe pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ ghānāyatanañca na nirujjhissati cakkhāyatanañca nuppajjati.

(ka) yassa cakkhāyatanaṁ nuppajjati tassa rūpāyatanaṁ na nirujjhissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ rūpāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanañca nuppajjati rūpāyatanañca na nirujjhissati.

(kha) yassa vā pana rūpāyatanaṁ ...pe0 ...? āmantā.

yassa cakkhāyatanaṁ nuppajjati tassa manāyatanaṁ ...pe0 ... dhammāyatanaṁ na nirujjhissatīti?

sabbesaṁ cavantānaṁ acakkhukānaṁ upapajjantānaṁ tesaṁ cakkhāyatanaṁ nuppajjati, no ca tesaṁ dhammāyatanaṁ na nirujjhissati. parinibbantānaṁ tesaṁ cakkhāyatanañca nuppajjati dhammāyatanañca na nirujjhissati.

yassa vā pana dhammāyatanaṁ ...pe0 ...? āmantā. (cakkhāyatanamūlakaṁ)

240. (ka) yassa ghānāyatanaṁ nuppajjati tassa rūpāyatanaṁ na nirujjhissatīti?

sabbesaṁ cavantānaṁ aghānakānaṁ upapajjantānaṁ tesaṁ ghānāyatanaṁ nuppajjati, no ca tesaṁ rūpāyatanaṁ na nirujjhissati. pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ ghānāyatanañca nuppajjati rūpāyatanañca na nirujjhissati.

(kha) yassa vā pana rūpāyatanaṁ ...pe0 ...? āmantā.

yassa ghānāyatanaṁ nuppajjati tassa manāyatanaṁ ...pe0 ... dhammāyatanaṁ na nirujjhissatīti?

sabbesaṁ cavantānaṁ aghānakānaṁ upapajjantānaṁ tesaṁ ghānāyatanaṁ nuppajjati, no ca tesaṁ dhammāyatanaṁ na nirujjhissati. parinibbantānaṁ tesaṁ ghānāyatanañca nuppajjati dhammāyatanañca na nirujjhissati.

yassa vā pana dhammāyatanaṁ ...pe0 ...? āmantā. (ghānāyatanamūlakaṁ)

241. yassa rūpāyatanaṁ nuppajjati tassa manāyatanaṁ ...pe0 ... dhammāyatanaṁ na nirujjhissatīti?

sabbesaṁ cavantānaṁ arūpakānaṁ upapajjantānaṁ tesaṁ rūpāyatanaṁ nuppajjati, no ca tesaṁ dhammāyatanaṁ na nirujjhissati. parinibbantānaṁ tesaṁ rūpāyatanañca nuppajjati dhammāyatanañca na nirujjhissati.

yassa vā pana dhammāyatanaṁ ...pe0 ...? āmantā.

242. (ka) yassa manāyatanaṁ nuppajjati tassa dhammāyatanaṁ na nirujjhissatīti?

sabbesaṁ cavantānaṁ acittakānaṁ upapajjantānaṁ tesaṁ manāyatanaṁ nuppajjati, no ca tesaṁ dhammāyatanaṁ na nirujjhissati. parinibbantānaṁ tesaṁ manāyatanañca nuppajjati dhammāyatanañca na nirujjhissati.

(kha) yassa vā pana dhammāyatanaṁ na nirujjhissati tassa manāyatanaṁ nuppajjatīti? āmantā.

(ṅa) paccanīkaokāso

243. yattha cakkhāyatanaṁ nuppajjati ...pe0 ....

(ca) paccanīkapuggalokāsā

244. (ka) yassa yattha cakkhāyatanaṁ nuppajjati tassa tattha sotāyatanaṁ na nirujjhissatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha sotāyatanaṁ na nirujjhissati. pañcavokāre parinibbantānaṁ asaññasattānaṁ arūpānaṁ tesaṁ tattha cakkhāyatanañca nuppajjati sotāyatanañca na nirujjhissati.

(kha) yassa vā pana yattha sotāyatanaṁ na nirujjhissati tassa tattha cakkhāyatanaṁ nuppajjatīti? āmantā.

(ka) yassa yattha cakkhāyatanaṁ nuppajjati tassa tattha ghānāyatanaṁ na nirujjhissatīti?

kāmāvacarā cavantānaṁ acakkhukānaṁ kāmāvacaraṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha ghānāyatanaṁ na nirujjhissati. kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ tesaṁ tattha cakkhāyatanañca nuppajjati ghānāyatanañca na nirujjhissati.

(kha) yassa vā pana yattha ghānāyatanaṁ na nirujjhissati tassa tattha cakkhāyatanaṁ nuppajjatīti?

rūpāvacaraṁ upapajjantānaṁ tesaṁ tattha ghānāyatanaṁ na nirujjhissati, no ca tesaṁ tattha cakkhāyatanaṁ nuppajjati. kāmāvacare parinibbantānaṁ rūpāvacarā cavantānaṁ asaññasattānaṁ arūpānaṁ tesaṁ tattha ghānāyatanañca na nirujjhissati cakkhāyatanañca nuppajjati.

(ka) yassa yattha cakkhāyatanaṁ nuppajjati tassa tattha rūpāyatanaṁ na nirujjhissatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ asaññasattānaṁ tesaṁ tattha cakkhāyatanaṁ nuppajjati, no ca tesaṁ tattha rūpāyatanaṁ na nirujjhissati. pañcavokāre parinibbantānaṁ arūpānaṁ tesaṁ tattha cakkhāyatanañca nuppajjati rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha cakkhāyatanaṁ nuppajjatīti? āmantā.

(ka) yassa yattha cakkhāyatanaṁ nuppajjati tassa tattha manāyatanaṁ na nirujjhissatīti?

pañcavokārā cavantānaṁ acakkhukānaṁ kāmāvacaraṁ upapajjantānaṁ arūpānaṁ tasaṁ tattha cakkhāyatanaṁ nuppajjati, no ca tesaṁ tattha manāyatanaṁ na nirujjhissati. parinibbantānaṁ asaññasattānaṁ tesaṁ tattha cakkhāyatanañca nuppajjati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha cakkhāyatanaṁ nuppajjatīti? āmantā.

(ka) yassa yattha cakkhāyatanaṁ nuppajjati tassa tattha dhammāyatanaṁ na nirujjhissatīti?

sabbesaṁ cavantānaṁ acakkhukānaṁ upapajjantānaṁ tesaṁ tattha cakkhāyatanaṁ nuppajjati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha cakkhāyatanañca nuppajjati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha cakkhāyatanaṁ nuppajjatīti? āmantā. (cakkhāyatanamūlakaṁ)

245. (ka) yassa yattha ghānāyatanaṁ nuppajjati tassa tattha rūpāyatanaṁ na nirujjhissatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ tattha ghānāyatanaṁ nuppajjati, no ca tesaṁ tattha rūpāyatanaṁ na nirujjhissati. pañcavokāre parinibbantānaṁ arūpānaṁ tesaṁ tattha ghānāyatanañca nuppajjati rūpāyatanañca na nirujjhissati.

(kha) yassa vā pana yattha rūpāyatanaṁ na nirujjhissati tassa tattha ghānāyatanaṁ nuppajjatīti? āmantā.

(ka) yassa yattha ghānāyatanaṁ nuppajjati tassa tattha manāyatanaṁ na nirujjhissatīti?

kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ arūpāvacarānaṁ tesaṁ tattha ghānāyatanaṁ nuppajjati, no ca tesaṁ tattha manāyatanaṁ na nirujjhissati. parinibbantānaṁ asaññasattānaṁ tesaṁ tattha ghānāyatanañca nuppajjati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha ghānāyatanaṁ nuppajjatīti? āmantā.

(ka) yassa yattha ghānāyatanaṁ nuppajjati tassa tattha dhammāyatanaṁ na nirujjhissatīti?

sabbesaṁ cavantānaṁ aghānakānaṁ upapajjantānaṁ tesaṁ tattha ghānāyatanaṁ nuppajjati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha ghānāyatanañca nuppajjati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha ghānāyatanaṁ nuppajjatīti? āmantā. (ghānāyatanamūlakaṁ)

246. (ka) yassa yattha rūpāyatanaṁ nuppajjati tassa tattha manāyatanaṁ na nirujjhissatīti?

pañcavokārā cavantānaṁ arūpānaṁ tesaṁ tattha rūpāyatanaṁ nuppajjati, no ca tesaṁ tattha manāyatanaṁ na nirujjhissati. parinibbantānaṁ asaññasattā cavantānaṁ tesaṁ tattha rūpāyatanañca nuppajjati manāyatanañca na nirujjhissati.

(kha) yassa vā pana yattha manāyatanaṁ na nirujjhissati tassa tattha rūpāyatanaṁ nuppajjatīti?

asaññasattaṁ upapajjantānaṁ tesaṁ tattha manāyatanaṁ na nirujjhissati, no ca tesaṁ tattha rūpāyatanaṁ nuppajjati. parinibbantānaṁ asaññasattā cavantānaṁ tesaṁ tattha manāyatanañca na nirujjhissati rūpāyatanañca nuppajjati.

(ka) yassa yattha rūpāyatanaṁ nuppajjati tassa tattha dhammāyatanaṁ na nirujjhissatīti?

sabbesaṁ cavantānaṁ arūpakānaṁ upapajjantānaṁ tesaṁ tattha rūpāyatanaṁ nuppajjati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha rūpāyatanañca nuppajjati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha rūpāyatanaṁ nuppajjatīti? āmantā.

247. (ka) yassa yattha manāyatanaṁ nuppajjati tassa tattha dhammāyatanaṁ na nirujjhissatīti?

sabbesaṁ cavantānaṁ acittakānaṁ upapajjantānaṁ tesaṁ tattha manāyatanaṁ nuppajjati, no ca tesaṁ tattha dhammāyatanaṁ na nirujjhissati. parinibbantānaṁ tesaṁ tattha manāyatanañca nuppajjati dhammāyatanañca na nirujjhissati.

(kha) yassa vā pana yattha dhammāyatanaṁ na nirujjhissati tassa tattha manāyatanaṁ nuppajjatīti? āmantā.

(6) atītānāgatavāro

(ka) anulomapuggalo

248. (ka) yassa cakkhāyatanaṁ uppajjittha tassa sotāyatanaṁ nirujjhissatīti?

pañcavokāre parinibbantānaṁ arūpe pacchimabhavikānaṁ ye ca arūpaṁ upapajjitvā parinibbāyissanti tesaṁ cavantānaṁ tesaṁ cakkhāyatanaṁ uppajjittha, no ca tesaṁ sotāyatanaṁ nirujjhissati. itaresaṁ tesaṁ cakkhāyatanañca uppajjittha sotāyatanañca nirujjhissati.

(kha) yassa vā pana sotāyatanaṁ nirujjhissati tassa cakkhāyatanaṁ uppajjitthāti? āmantā.

(yathā nirodhavāre atītānāgatā {atītenānāgatā (syā0)} pucchā yassakampi yatthakampi yassayatthakampi anulomampi paccanīkampi vibhattaṁ, evaṁ uppādanirodhepi atītānāgatā pucchā vibhajitabbā.)

uppādanirodhavāro.

pavattivāro niṭṭhito.

3. pariññāvāro

1. paccuppannavāro

249. (ka) yo cakkhāyatanaṁ parijānāti so sotāyatanaṁ parijānātīti? āmantā.

(kha) yo vā pana sotāyatanaṁ parijānāti so cakkhāyatanaṁ parijānātīti? āmantā.

(ka) yo cakkhāyatanaṁ na parijānāti so sotāyatanaṁ na parijānātīti? āmantā.

(kha) yo vā pana sotāyatanaṁ na parijānāti so cakkhāyatanaṁ na parijānātīti? āmantā.

2. atītavāro

250. (ka) yo cakkhāyatanaṁ parijānittha so sotāyatanaṁ parijānitthāti? āmantā.

(kha) yo vā pana sotāyatanaṁ parijānittha so cakkhāyatanaṁ parijānitthāti? āmantā.

(ka) yo cakkhāyatanaṁ na parijānittha so sotāyatanaṁ na parijānitthāti? āmantā.

(kha) yo vā pana sotāyatanaṁ na parijānittha so cakkhāyatanaṁ na parijānitthāti? āmantā.

3. anāgatavāro

251. (ka) yo cakkhāyatanaṁ parijānissati so sotāyatanaṁ parijānissatīti? āmantā.

(kha) yo vā pana sotāyatanaṁ parijānissati so cakkhāyatanaṁ parijānissatīti? āmantā.

(ka) yo cakkhāyatanaṁ na parijānissati so sotāyatanaṁ na parijānissatīti? āmantā.

(kha) yo vā pana sotāyatanaṁ na parijānissati so cakkhāyatanaṁ na parijānissatīti? āmantā.

4. paccuppannātītavāro

252. (ka) yo cakkhāyatanaṁ parijānāti so sotāyatanaṁ parijānitthāti? no.

(kha) yo vā pana sotāyatanaṁ parijānittha so cakkhāyatanaṁ parijānātīti? no.

(ka) yo cakkhāyatanaṁ na parijānāti so sotāyatanaṁ na parijānitthāti?

arahā cakkhāyatanaṁ na parijānāti, no ca sotāyatanaṁ na parijānittha. aggamaggasamaṅgiñca arahantañca ṭhapetvā avasesā puggalā cakkhāyatanañca na parijānanti sotāyatanañca na parijānittha.

(kha) yo vā pana sotāyatanaṁ na parijānittha so cakkhāyatanaṁ na parijānātīti?

aggamaggasamaṅgī sotāyatanaṁ na parijānittha, no ca cakkhāyatanaṁ na parijānāti. aggamaggasamaṅgiñca arahantañca ṭhapetvā avasesā puggalā sotāyatanañca na parijānittha cakkhāyatanañca na parijānanti.

5. paccuppannānāgatavāro

253. (ka) yo cakkhāyatanaṁ parijānāti so sotāyatanaṁ parijānissatīti? no.

(kha) yo vā pana sotāyatanaṁ parijānissati so cakkhāyatanaṁ parijānātīti? no.

(ka) yo cakkhāyatanaṁ na parijānāti so sotāyatanaṁ na parijānissatīti?

ye maggaṁ paṭilabhissanti te cakkhāyatanaṁ na parijānanti, no ca sotāyatanaṁ na parijānissanti. arahā ye ca puthujjanā maggaṁ na paṭilabhissanti te cakkhāyatanañca na parijānanti sotāyatanañca na parijānissanti.

(kha) yo vā pana sotāyatanaṁ na parijānissati so cakkhāyatanaṁ na parijānātīti?

aggamaggasamaṅgī sotāyatanaṁ na parijānissati, no ca cakkhāyatanaṁ na parijānāti. arahā ye ca puthujjanā maggaṁ na paṭilabhissanti te sotāyatanañca na parijānissanti cakkhāyatanañca na parijānanti.

6. atītānāgatavāro

254. (ka) yo cakkhāyatanaṁ parijānittha so sotāyatanaṁ parijānissatīti? no.

(kha) yo vā pana sotāyatanaṁ parijānissati so cakkhāyatanaṁ parijānitthāti? no.

(ka) yo cakkhāyatanaṁ na parijānittha so sotāyatanaṁ na parijānissatīti?

ye maggaṁ paṭilabhissanti te cakkhāyatanaṁ na parijānittha, no ca sotāyatanaṁ na parijānissanti. aggamaggasamaṅgī ye ca puthujjanā maggaṁ na paṭilabhissanti te cakkhāyatanañca na parijānittha sotāyatanañca na parijānissanti.

(kha) yo vā pana sotāyatanaṁ na parijānissati so cakkhāyatanaṁ na parijānitthāti?

arahā sotāyatanaṁ na parijānissati, no ca cakkhāyatanaṁ na parijānittha. aggamaggasamaṅgī ye ca puthujjanā maggaṁ na paṭilabhissanti te sotāyatanañca na parijānissanti cakkhāyatanañca na parijānittha.

pariññāvāro.

āyatanayamakaṁ niṭṭhitaṁ.

.. namo tassa bhagavato arahato sammāsambuddhassa..

4. dhātuyamakaṁ

1. paṇṇattivāro

(ka) uddeso

1. aṭṭhārasa dhātuyo -- cakkhudhātu, sotadhātu, ghānadhātu, jivhādhātu, kāyadhātu, rūpadhātu, saddadhātu, gandhadhātu, rasadhātu, phoṭṭhabbadhātu, cakkhuviññāṇadhātu, sotaviññāṇadhātu, ghānaviññāṇadhātu, jivhāviññāṇadhātu, kāyaviññāṇadhātu, manodhātu, manoviññāṇadhātu, dhammadhātu.

1. padasodhanavāro

(ka) anulomaṁ

2. (ka) cakkhu cakkhudhātu?

(kha) cakkhudhātu cakkhu?

(ka) sotaṁ sotadhātu?

(kha) sotadhātu sotaṁ? ...pe0 ...

(ka) cakkhuviññāṇaṁ cakkhuviññāṇadhātu?

(kha) cakkhuviññāṇadhātu cakkhuviññāṇaṁ? ...pe0 ...

(ka) mano manodhātu?

(kha) manodhātu mano?

(ka) manoviññāṇaṁ manoviññāṇadhātu?

(kha) manoviññāṇadhātu manoviññāṇaṁ?

(ka) dhammo dhammadhātu?

(kha) dhammadhātu dhammo?

(kha) paccanīkaṁ

3. (ka) na cakkhu na cakkhudhātu?

(kha) na cakkhudhātu na cakkhu?

(ka) na sotaṁ na sotadhātu?

(kha) na sotadhātu na sotaṁ? ...pe0 ...

(ka) na cakkhuviññāṇaṁ na cakkhuviññāṇadhātu?

(kha) na cakkhuviññāṇadhātu na cakkhuviññāṇaṁ? ...pe0 ...

(ka) na mano na manodhātu?

(kha) na manodhātu na mano?

(ka) na manoviññāṇaṁ na manoviññāṇadhātu?

(kha) na manoviññāṇadhātu na manoviññāṇaṁ?

(ka) na dhammo na dhammadhātu?

(kha) na dhammadhātu na dhammo?

2. padasodhanamūlacakkavāro

(ka) anulomaṁ

4. (ka) cakkhu cakkhudhātu?

(kha) dhātū {dhātu (sī0 ka0) aññehi yamakehi saṁsanditabbaṁ} sotadhātu? ...pe0 ...

(ka) cakkhu cakkhudhātu?

(kha) dhātū dhammadhātu?

(yathā āyatanayamake cakkaṁ bandhitaṁ evamidha cakkaṁ bandhitabbaṁ.)

(kha) paccanīkaṁ

5. (ka) na cakkhu na cakkhudhātu?

(kha) na dhātū na sotadhātu?

(ka) na cakkhu na cakkhudhātu?

(kha) na dhātū na ghānadhātu? ...pe0 ...

(ka) na cakkhu na cakkhudhātu?

(kha) na dhātū na dhammadhātu? ...pe0 ...

(ka) na dhammo na dhammadhātu?

(kha) na dhātū na cakkhudhātu? ...pe0 ...

(ka) na dhammo na dhammadhātu?

(kha) na dhātū na manoviññāṇadhātu? (cakkaṁ bandhitabbaṁ).

3. suddhadhātuvāro

(ka) anulomaṁ

6. (ka) cakkhu dhātu?

(kha) dhātū cakkhu?

(ka) sotaṁ dhātu?

(kha) dhātū sotaṁ?

ghānaṁ dhātu? ...pe0 ... jivhā dhātu? ... kāyo dhātu? ... rūpaṁ dhātu? ... saddo dhātu? ... gandho dhātu? ... raso dhātu? ... phoṭṭhabbo dhātu? ...

(ka) cakkhuviññāṇaṁ dhātu?

(kha) dhātū cakkhuviññāṇaṁ?

(ka) sotaviññāṇaṁ dhātu?

(kha) dhātū sotaviññāṇaṁ?

 ... ghānaviññāṇaṁ? ...pe0 ... jivhāviññāṇaṁ? ... kāyaviññāṇaṁ?

(ka) mano dhātu?

(kha) dhātū mano?

(ka) manoviññāṇaṁ dhātu?

(kha) dhātū manoviññāṇaṁ?

(ka) dhammo dhātu?

(kha) dhātū dhammo?

(kha) paccanīkaṁ

7. (ka) na cakkhu na dhātu?

(kha) na dhātū na cakkhu?

(ka) na sotaṁ na dhātu?

(kha) na dhātū na sotaṁ?

 ... na ghānaṁ? ... na jivhā? ... na kāyo? ... na rūpaṁ? ... na saddo? ... na gandho? ... na raso? ... na phoṭṭhabbo?

(ka) na cakkhuviññāṇaṁ na dhātu?

(kha) na dhātū na cakkhuviññāṇaṁ?

 ... na sotaviññāṇaṁ? ...pe0 ... na ghānaviññāṇaṁ? ... na jivhāviññāṇaṁ?

(ka) na kāyaviññāṇaṁ na dhātu?

(kha) na dhātū na kāyaviññāṇaṁ?

(ka) na mano na dhātu?

(kha) na dhātū na mano?

(ka) na manoviññāṇaṁ na dhātu?

(kha) na dhātū na manoviññāṇaṁ?

(ka) na dhammo na dhātu?

(kha) na dhātū na dhammo?

4. suddhadhātumūlacakkavāro

(ka) anulomaṁ

8. (ka) cakkhu dhātu?

(kha) dhātū sotaṁ? ...pe0 ...

(ka) cakkhu dhātu?

(kha) dhātū dhammo? ...pe0 ...

(ka) dhammo dhātu?

(kha) dhātū cakkhu? ...pe0 ...

(ka) dhammo dhātu?

(kha) dhātū manoviññāṇaṁ? (cakkaṁ bandhitabbaṁ).

(kha) paccanīkaṁ

9. (ka) na cakkhu na dhātu?

(kha) na dhātū na sotaṁ?

(ka) na cakkhu na dhātu?

(kha) na dhātū na ghānaṁ? ...pe0 ....

(ka) na cakkhu na dhātu?

(kha) na dhātū na dhammo? ...pe0 ...

(ka) na dhammo na dhātu?

(kha) na dhātū na cakkhu? ...pe0 ...

(ka) na dhammo na dhātu?

(kha) na dhātū na manoviññāṇaṁ? (cakkaṁ bandhitabbaṁ).

paṇṇattiuddesavāro.

(kha) niddeso

1. padasodhanavāro

(ka) anulomaṁ

10. (ka) cakkhu cakkhudhātūti?

dibbacakkhu paññācakkhu cakkhu, na cakkhudhātu. cakkhudhātu cakkhu ceva cakkhudhātu ca.

(kha) cakkhudhātu cakkhūti? āmantā.

(ka) sotaṁ sotadhātūti?

dibbasotaṁ taṇhāsotaṁ sotaṁ, na sotadhātu. sotadhātu sotañceva sotadhātu ca.

(kha) sotadhātu sotanti? āmantā.

(ka) ghānaṁ ghānadhātūti? āmantā.

(kha) ghānadhātu ghānanti? āmantā. (jivhāpi ghānadhātusadisā).

(ka) kāyo kāyadhātūti?

kāyadhātuṁ ṭhapetvā avaseso kāyo {avaseso kāyo kāyo (syā0)}, na kāyadhātu. kāyadhātu kāyo ceva kāyadhātu ca.

(kha) kāyadhātu kāyoti? āmantā.

(ka) rūpaṁ rūpadhātūti?

rūpadhātuṁ ṭhapetvā avasesaṁ rūpaṁ, na rūpadhātu. rūpadhātu rūpañceva rūpadhātu ca.

(kha) rūpadhātu rūpanti? āmantā. (saddo ghānasadiso).

(ka) gandho gandhadhātūti?

sīlagandho samādhigandho paññāgandho gandho, na gandhadhātu. gandhadhātu gandho ceva gandhadhātu ca.

(kha) gandhadhātu gandhoti? āmantā.

(ka) raso rasadhātūti?

attharaso dhammaraso vimuttiraso raso, na rasadhātu. rasadhātu raso ceva rasadhātu ca.

(kha) rasadhātu rasoti? āmantā. (phoṭṭhabbo ghānasadiso).

(ka) cakkhuviññāṇaṁ cakkhuviññāṇadhātūti? āmantā.

(kha) cakkhuviññāṇadhātu cakkhuviññāṇanti? āmantā.

sotaviññāṇaṁ ...pe0 ... ghānaviññāṇaṁ ... jivhāviññāṇaṁ ... kāyaviññāṇaṁ ....

(ka) mano manodhātūti?

manodhātuṁ ṭhapetvā avaseso mano, na manodhātu. manodhātu mano ceva manodhātu ca.

(kha) manodhātu manoti? āmantā.

(ka) manoviññāṇaṁ manoviññāṇadhātūti? āmantā.

(kha) manoviññāṇadhātu manoviññāṇanti? āmantā.

(ka) dhammo dhammadhātūti?

dhammadhātuṁ ṭhapetvā avaseso dhammo, na dhammadhātu. dhammadhātu dhammo ceva dhammadhātu ca.

(kha) dhammadhātu dhammoti? āmantā.

(kha) paccanīkaṁ

11. (ka) na cakkhu na cakkhudhātūti? āmantā.

(kha) na cakkhudhātu na cakkhūti?

dibbacakkhu paññācakkhu na cakkhudhātu, cakkhu. cakkhuñca cakkhudhātuñca ṭhapetvā avasesaṁ na ceva cakkhu na ca cakkhudhātu.

(ka) na sotaṁ na sotadhātūti? āmantā.

(kha) na sotadhātu na sotanti?

dibbasotaṁ taṇhāsotaṁ na sotadhātu, sotaṁ. sotañca sotadhātuñca ṭhapetvā avasesaṁ na ceva sotaṁ na ca sotadhātu.

(ka) na ghānaṁ na ghānadhātūti? āmantā.

(kha) na ghānadhātu na ghānanti? āmantā.

na jivhā ... (saṁkhittaṁ {yaṁ saṁkhittaṁ (syā0)}, ubhato āmantā).

(ka) na kāyo na kāyadhātūti? āmantā.

(kha) na kāyadhātu na kāyoti?

kāyadhātuṁ ṭhapetvā avaseso na kāyadhātu, kāyo. kāyañca kāyadhātuñca ṭhapetvā avaseso {avaseso kāyo (syā0)} na ceva kāyo na ca kāyadhātu.

(ka) na rūpaṁ na rūpadhātūti? āmantā.

(kha) na rūpadhātu na rūpanti?

rūpadhātuṁ ṭhapetvā avasesaṁ na rūpadhātu, rūpaṁ. rūpañca rūpadhātuñca ṭhapetvā avasesaṁ na ceva rūpaṁ na ca rūpadhātu.

na saddo ...pe0 ... na gandho na gandhadhātūti? āmantā.

na gandhadhātu na gandhoti?

sīlagandho samādhigandho paññāgandho na gandhadhātu, gandho. gandhañca gandhadhātuñca ṭhapetvā avaseso na ceva gandho na ca gandhadhātu.

(ka) na raso na rasadhātūti? āmantā.

(kha) na rasadhātu na rasoti?

attharaso dhammaraso vimuttiraso na rasadhātu, raso. rasañca rasadhātuñca ṭhapetvā avaseso na ceva raso na ca rasadhātu.

na phoṭṭhabbo ...pe0 ... na cakkhuviññāṇaṁ na cakkhuviññāṇadhātūti? āmantā.

na cakkhuviññāṇadhātu na cakkhuviññāṇanti? āmantā.

na sotaviññāṇaṁ ...pe0 ... na ghānaviññāṇaṁ ... na jivhāviññāṇaṁ ... na kāyaviññāṇaṁ ....

(ka) na mano na manodhātūti? āmantā.

(kha) na manodhātu na manoti?

manodhātuṁ ṭhapetvā avaseso na manodhātu, mano. manañca manodhātuñca ṭhapetvā avaseso na ceva mano na ca manodhātu.

(ka) na manoviññāṇaṁ na manoviññāṇadhātūti? āmantā.

(kha) na manoviññāṇadhātu na manoviññāṇanti? āmantā.

(ka) na dhammo na dhammadhātūti? āmantā.

(kha) na dhammadhātu na dhammoti?

dhammadhātuṁ ṭhapetvā avaseso na dhammadhātu, dhammo. dhammañca dhammadhātuñca ṭhapetvā avaseso na ceva dhammo na ca dhammadhātu.

2. padasodhanamūlacakkavāro

(ka) anulomaṁ

12. (ka) cakkhu cakkhudhātūti?

dibbacakkhu paññācakkhu cakkhu, na cakkhudhātu. cakkhudhātu cakkhu ceva cakkhudhātu ca.

(kha) dhātū sotadhātūti?

sotadhātu dhātu ceva sotadhātu ca. avasesā dhātū {avasesā dhātū dhātū (syā0)} na sotadhātu.

(ka) cakkhu cakkhudhātūti?

dibbacakkhu paññācakkhu cakkhu, na cakkhudhātu. cakkhudhātu cakkhu ceva cakkhudhātu ca. dhātū ghānadhātu ...pe0 ... dhātū dhammadhātūti?

dhammadhātu dhātu ceva dhammadhātu ca. avasesā dhātū na dhammadhātu.

(yathā āyatanayamake paṇṇatti evaṁ dhātuyamakepi paṇṇatti. cakkaṁ bandhitabbaṁ).

(kha) paccanīkaṁ

13. (ka) na cakkhu na cakkhudhātūti? āmantā.

(kha) na dhātū na sotadhātūti? āmantā.

na cakkhu na cakkhudhātūti? āmantā.

na dhātū na ghānadhātu ...pe0 ... na dhātū na dhammadhātūti? āmantā.

(cakkaṁ bandhitabbaṁ, sabbe āmantā ubhatopi sesepi).

3. suddhadhātuvāro

(ka) anulomaṁ

14. (ka) cakkhu dhātūti? āmantā.

(kha) dhātū cakkhudhātūti?

cakkhudhātu dhātu ceva cakkhudhātu ca. avasesā dhātū na cakkhudhātu.

sotaṁ dhātūti? āmantā.

ghānaṁ ...pe0 ... jivhā ... kāyo ... rūpaṁ ... saddo ... gandho ... raso ... phoṭṭhabbo ....

(ka) cakkhuviññāṇaṁ dhātūti? āmantā.

(kha) dhātū cakkhuviññāṇadhātūti?

cakkhuviññāṇadhātu dhātu ceva cakkhuviññāṇadhātu ca. avasesā dhātū na cakkhuviññāṇadhātu. sotaviññāṇaṁ ...pe0 ... ghānaviññāṇaṁ ... jivhāviññāṇaṁ ... kāyaviññāṇaṁ ....

(ka) mano dhātūti? āmantā.

(kha) dhātū manodhātūti?

manodhātu dhātu ceva manodhātu ca. avasesā dhātū na manodhātu.

(ka) manoviññāṇaṁ dhātūti? āmantā.

(kha) dhātū manoviññāṇadhātūti?

manoviññāṇadhātu dhātu ceva manoviññāṇadhātu ca. avasesā dhātū na manoviññāṇadhātu.

(ka) dhammo dhātūti? āmantā.

(kha) dhātū dhammadhātūti?

dhammadhātu dhātu ceva dhammadhātu ca. avasesā dhātū na dhammadhātu.

(kha) paccanīkaṁ

15. (ka) na cakkhu na dhātūti?

cakkhuṁ ṭhapetvā avasesā dhātū na cakkhu, dhātu. cakkhuñca dhātuñca ṭhapetvā avasesā na ceva cakkhu na ca dhātū.

(kha) na dhātū na cakkhūti? āmantā.

na sotaṁ na dhātūti?

sotaṁ ṭhapetvā ...pe0 ... ghānaṁ ṭhapetvā ...pe0 ... jivha ṭhapetvā ...pe0 ....

(ka) na kāyo na dhātūti? āmantā.

(kha) na dhātū na kāyadhātūti? āmantā.

na rūpaṁ na dhātūti?

rūpaṁ ṭhapetvā ...pe0 ... saddaṁ ... gandhaṁ ... rasaṁ ... phoṭṭhabbaṁ ... cakkhuviññāṇaṁ ...pe0 ... manoviññāṇaṁ ṭhapetvā ...pe0 ....

(ka) na dhammo na dhātūti? āmantā.

(kha) na dhātū na dhammadhātūti? āmantā.

4. suddhadhātumūlacakkavāro

(ka) anulomaṁ

16. (ka) cakkhu dhātūti? āmantā.

(kha) dhātū sotadhātūti?

sotadhātu dhātu ceva sotadhātu ca. avasesā dhātū na sotadhātu.

cakkhu dhātūti? āmantā.

dhātū ghānadhātu ...pe0 ... dhātū dhammadhātūti?

dhammadhātu dhātu ceva dhammadhātu ca. avasesā dhātū na dhammadhātu. (cakkaṁ bandhitabbaṁ).

(kha) paccanīkaṁ

17. (ka) na cakkhu na dhātūti?

cakkhuṁ ṭhapetvā avasesā dhātū na cakkhudhātu. cakkhuñca dhātuñca ṭhapetvā avasesā na ceva cakkhu na ca dhātu.

(kha) na dhātū na sotadhātūti? āmantā.

na cakkhu na dhātūti?

cakkhuṁ ṭhapetvā avasesā dhātū na cakkhu, dhātu. cakkhu ca dhātuñca ṭhapetvā avasesā na ceva cakkhu na ca dhātu. na dhātū na ghānadhātu ...pe0 ... na dhātū na dhammadhātūti? āmantā.

(ka) na dhammo na dhātūti? āmantā.

(kha) na dhātū na cakkhudhātūti? āmantā.

na dhammo na dhātūti? āmantā.

na dhātū na sotadhātu ...pe0 ... na dhātū na manoviññāṇadhātūti? āmantā. (cakkaṁ bandhitabbaṁ).

(yathā āyatanayamakassa paṇṇatti evaṁ dhātuyamakassa paṇṇatti vitthāretabbā)

paṇṇattiniddesavāro.

2. pavattivāro 1. uppādavāro

(1) paccuppannavāro

(ka) anulomapuggalo

18. (ka) yassa cakkhudhātu uppajjati tassa sotadhātu uppajjatīti?

sacakkhukānaṁ asotakānaṁ upapajjantānaṁ tesaṁ cakkhudhātu uppajjati, no ca tesaṁ sotadhātu uppajjati. sacakkhukānaṁ sasotakānaṁ upapajjantānaṁ tesaṁ cakkhudhātu ca uppajjati sotadhātu ca uppajjati.

(kha) yassa vā pana sotadhātu uppajjati tassa cakkhudhātu uppajjatīti?

sasotakānaṁ acakkhukānaṁ upapajjantānaṁ tesaṁ sotadhātu uppajjati, no ca tesaṁ cakkhudhātu uppajjati. sasotakānaṁ sacakkhukānaṁ upapajjantānaṁ tesaṁ sotadhātu ca uppajjati cakkhudhātu ca uppajjati.

(ka) yassa cakkhudhātu uppajjati tassa ghānadhātu uppajjatīti?

sacakkhukānaṁ aghānakānaṁ upapajjantānaṁ tesaṁ cakkhudhātu uppajjati, no ca tesaṁ ghānadhātu uppajjati. sacakkhukānaṁ saghānakānaṁ upapajjantānaṁ tesaṁ cakkhudhātu ca uppajjati ghānadhātu ca uppajjati.

(kha) yassa vā pana ghānadhātu uppajjati tassa cakkhudhātu uppajjatīti?

saghānakānaṁ acakkhukānaṁ upapajjantānaṁ tesaṁ ghānadhātu uppajjati, no ca tesaṁ cakkhudhātu uppajjati. saghānakānaṁ sacakkhukānaṁ upapajjantānaṁ tesaṁ ghānadhātu ca uppajjati cakkhudhātu ca uppajjati.

(ka) yassa cakkhudhātu uppajjati tassa rūpadhātu uppajjatīti? āmantā.

(kha) yassa vā pana rūpadhātu uppajjati tassa cakkhudhātu uppajjatīti?

sarūpakānaṁ acakkhukānaṁ upapajjantānaṁ tesaṁ rūpadhātu uppajjati, no ca tesaṁ cakkhudhātu uppajjati. sacakkhukānaṁ upapajjantānaṁ tesaṁ rūpadhātu ca uppajjati cakkhudhātu ca uppajjati.

(ka) yassa cakkhudhātu uppajjati tassa manoviññāṇadhātu uppajjatīti? āmantā.

(kha) yassa vā pana manoviññāṇadhātu uppajjati tassa cakkhudhātu uppajjatīti?

sacittakānaṁ acakkhukānaṁ upapajjantānaṁ tesaṁ manoviññāṇadhātu uppajjati, no ca tesaṁ cakkhudhātu uppajjati. sacakkhukānaṁ upapajjantānaṁ tesaṁ manoviññāṇadhātu ca uppajjati cakkhudhātu ca uppajjati.

(ka) yassa cakkhudhātu uppajjati tassa dhammadhātu uppajjatīti? āmantā.

(kha) yassa vā pana dhammadhātu uppajjati tassa cakkhudhātu uppajjatīti?

acakkhukānaṁ upapajjantānaṁ tesaṁ dhammadhātu uppajjati, no ca tesaṁ cakkhudhātu uppajjati. sacakkhukānaṁ upapajjantānaṁ tesaṁ dhammadhātu ca uppajjati cakkhudhātu ca uppajjati.

(yathā āyatanayamakaṁ vibhattaṁ evaṁ dhātuyamakampi vibhajitabbaṁ, sadisaṁ kātabbaṁ).

3. pariññāvāro

19. yo cakkhudhātuṁ parijānāti so sotadhātuṁ parijānātīti? āmantā ....pe0 ... (dhātuyamakaṁ paripuṇṇaṁ peyyālena).

dhātuyamakaṁ niṭṭhitaṁ.

.. namo tassa bhagavato arahato sammāsambuddhassa..

5. saccayamakaṁ

1. paṇṇattivāro

(ka) uddeso

1. cattāri saccāni -- dukkhasaccaṁ, samudayasaccaṁ nirodhasaccaṁ, maggasaccaṁ.

1. padasodhanavāro

(ka) anulomaṁ

2. (ka) dukkhaṁ dukkhasaccaṁ?

(kha) dukkhasaccaṁ dukkhaṁ?

(ka) samudayo samudayasaccaṁ?

(kha) samudayasaccaṁ samudayo?

(ka) nirodho nirodhasaccaṁ?

(kha) nirodhasaccaṁ nirodho?

(ka) maggo maggasaccaṁ?

(kha) maggasaccaṁ maggo?

(kha) paccanīkaṁ

3. (ka) na dukkhaṁ na dukkhasaccaṁ?

(kha) na dukkhasaccaṁ na dukkhaṁ?

(ka) na samudayo na samudayasaccaṁ?

(kha) na samudayasaccaṁ na samudayo?

(ka) na nirodho na nirodhasaccaṁ?

(kha) na nirodhasaccaṁ na nirodho?

(ka) na maggo na maggasaccaṁ?

(kha) na maggasaccaṁ na maggo?

2. padasodhanamūlacakkavāro

(ka) anulomaṁ

4. (ka) dukkhaṁ dukkhasaccaṁ?

(kha) saccā samudayasaccaṁ?

(ka) dukkhaṁ dukkhasaccaṁ?

(kha) saccā nirodhasaccaṁ?

(ka) dukkhaṁ dukkhasaccaṁ?

(kha) saccā maggasaccaṁ?

(ka) samudayo samudayasaccaṁ?

(kha) saccā dukkhasaccaṁ?

(ka) samudayo samudayasaccaṁ?

(kha) saccā nirodhasaccaṁ?

(ka) samudayo samudayasaccaṁ?

(kha) saccā maggasaccaṁ?

(ka) nirodho nirodhasaccaṁ?

(kha) saccā dukkhasaccaṁ?

(ka) nirodho nirodhasaccaṁ?

(kha) saccā samudayasaccaṁ?

(ka) nirodho nirodhasaccaṁ?

(kha) saccā maggasaccaṁ?

(ka) maggo maggasaccaṁ ?

(kha) saccā dukkhasaccaṁ?

(ka) maggo maggasaccaṁ?

(kha) saccā samudayasaccaṁ?

(ka) maggo maggasaccaṁ?

(kha) saccā nirodhasaccaṁ?

(kha) paccanīkaṁ

5. (ka) na dukkhaṁ na dukkhasaccaṁ?

(kha) na saccā na samudayasaccaṁ?

(ka) na dukkhaṁ na dukkhasaccaṁ?

(kha) na saccā na nirodhasaccaṁ?

(ka) na dukkhaṁ na dukkhasaccaṁ?

(kha) na saccā na maggasaccaṁ?

(ka) na samudayo na samudayasaccaṁ?

(kha) na saccā na dukkhasaccaṁ?

(ka) na samudayo na samudayasaccaṁ?

(kha) na saccā na nirodhasaccaṁ?

(ka) na samudayo na samudayasaccaṁ?

(kha) na saccā na maggasaccaṁ?

(ka) na nirodho na nirodhasaccaṁ?

(kha) na saccā na dukkhasaccaṁ?

(ka) na nirodho na nirodhasaccaṁ?

(kha) na saccā na samudayasaccaṁ?

(ka) na nirodho na nirodhasaccaṁ?

(kha) na saccā na maggasaccaṁ?

(ka) na maggo na maggasaccaṁ?

(kha) na saccā na dukkhasaccaṁ?

(ka) na maggo na maggasaccaṁ?

(kha) na saccā na samudayasaccaṁ?

(ka) na maggo na maggasaccaṁ?

(kha) na saccā na nirodhasaccaṁ?

3. suddhasaccavāro

(ka) anulomaṁ

6. (ka) dukkhaṁ saccaṁ?

(kha) saccā dukkhaṁ?

(ka) samudayo saccaṁ?

(kha) saccā samudayo?

(ka) nirodho saccaṁ?

(kha) saccā nirodho?

(ka) maggo saccaṁ?

(kha) saccā maggo?

(kha) paccanīkaṁ

7. (ka) na dukkhaṁ na saccaṁ?

(kha) na saccā na dukkhaṁ?

(ka) na samudayo na saccaṁ?

(kha) na saccā na samudayo?

(ka) na nirodho na saccaṁ?

(kha) na saccā na nirodho?

(ka) na maggo na saccaṁ?

(kha) na saccā na maggo?

4. suddhasaccamūlacakkavāro

(ka) anulomaṁ

8. (ka) dukkhaṁ saccaṁ?

(kha) saccā samudayo?

(ka) dukkhaṁ saccaṁ?

(kha) saccā nirodho ?

(ka) dukkhaṁ saccaṁ?

(kha) saccā maggo?

samudayo saccaṁ?

saccā dukkhaṁ? ...pe0 ... saccā maggo?

nirodho saccaṁ?

saccā dukkhaṁ? ...pe0 ... saccā maggo?

(ka) maggo saccaṁ?

(kha) saccā dukkhaṁ?

(ka) maggo saccaṁ?

(kha) saccā samudayo?

(ka) maggo saccaṁ?

(kha) saccā nirodho?

(kha) paccanīkaṁ

9. (ka) na dukkhaṁ na saccaṁ?

(kha) na saccā na samudayo?

(ka) na dukkhaṁ na saccaṁ?

(kha) na saccā na nirodho?

(ka) na dukkhaṁ na saccaṁ?

(kha) na saccā na maggo?

na samudayo na saccaṁ?

na saccā na dukkhaṁ? ...pe0 ... na saccā na maggo?

na nirodho na saccaṁ?

na saccā na dukkhaṁ? ...pe0 ... na saccā na maggo?

(ka) na maggo na saccaṁ?

(kha) na saccā na dukkhaṁ?

(ka) na maggo na saccaṁ?

(kha) na saccā na samudayo?

(ka) na maggo na saccaṁ?

(kha) na saccā na nirodho?

paṇṇattiuddesavāro.

1. paṇṇattivāra

(kha) niddeso

1. padasodhanavāro

(ka) anulomaṁ

10. (ka) dukkhaṁ dukkhasaccanti? āmantā.

(kha) dukkhasaccaṁ dukkhanti?

kāyikaṁ dukkhaṁ cetasikaṁ dukkhaṁ ṭhapetvā avasesaṁ dukkhasaccaṁ {avasesaṁ dukkhasaccaṁ dukkhasaccaṁ (syā0) evamuparipi}, na dukkhaṁ. kāyikaṁ dukkhaṁ cetasikaṁ dukkhaṁ dukkhañceva dukkhasaccañca.

(ka) samudayo samudayasaccanti?

samudayasaccaṁ ṭhapetvā avaseso samudayo, na samudayasaccaṁ. samudayasaccaṁ samudayo ceva samudayasaccañca.

(kha) samudayasaccaṁ samudayoti? āmantā.

(ka) nirodho nirodhasaccanti?

nirodhasaccaṁ ṭhapetvā avaseso nirodho, na nirodhasaccaṁ. nirodhasaccaṁ nirodho ceva nirodhasaccañca.

(kha) nirodhasaccaṁ nirodhoti? āmantā.

(ka) maggo maggasaccanti?

maggasaccaṁ ṭhapetvā avaseso maggo, na maggasaccaṁ. maggasaccaṁ maggo ceva maggasaccañca.

(kha) maggasaccaṁ maggoti? āmantā.

(kha) paccanīkaṁ

11. (ka) na dukkhaṁ na dukkhasaccanti?

kāyikaṁ dukkhaṁ cetasikaṁ dukkhaṁ ṭhapetvā avasesaṁ na dukkhaṁ {avasesaṁ dukkhasaccaṁ na dukkhaṁ (sī0 syā0 ka0) evaṁ avasesesu tīsu saccesu} dukkhasaccaṁ. dukkhañca dukkhasaccañca ṭhapetvā avasesaṁ na ceva dukkhaṁ na ca dukkhasaccaṁ.

(kha) na dukkhasaccaṁ na dukkhanti? āmantā.

(ka) na samudayo na samudayasaccanti? āmantā.

(kha) na samudayasaccaṁ na samudayoti?

samudayasaccaṁ ṭhapetvā avaseso na samudayasaccaṁ, samudayo. samudayañca samudayasaccañca ṭhapetvā avaseso na ceva samudayo na ca samudayasaccaṁ.

(ka) na nirodho na nirodhasaccanti? āmantā.

(kha) na nirodhasaccaṁ na nirodhoti?

nirodhasaccaṁ ṭhapetvā avaseso na nirodhasaccaṁ, nirodho. nirodhañca nirodhasaccañca ṭhapetvā avaseso na ceva nirodho na ca nirodhasaccaṁ.

(ka) na maggo na maggasaccanti? āmantā.

(kha) na maggasaccaṁ na maggoti?

maggasaccaṁ ṭhapetvā avaseso na maggasaccaṁ, maggo. maggañca maggasaccañca ṭhapetvā avaseso na ceva maggo na ca maggasaccaṁ.

2. padasodhanamūlacakkavāro

(ka) anulomaṁ

12. (ka) dukkhaṁ dukkhasaccanti? āmantā.

(kha) saccā samudayasaccanti?

samudayasaccaṁ saccañceva samudayasaccañca. avasesā saccā {avasesā saccā saccā (syā0)} na samudayasaccaṁ.

dukkhaṁ dukkhasaccanti? āmantā.

saccā nirodhasaccanti? ...pe0 ... saccā maggasaccanti?

maggasaccaṁ saccañceva maggasaccañca. avasesā saccā na maggasaccaṁ.

13. samudayo samudayasaccanti?

samudayasaccaṁ ṭhapetvā avaseso samudayo, na samudayasaccaṁ. samudayasaccaṁ samudayo ceva samudayasaccañca. saccā dukkhasaccanti? ...pe0 ... saccā nirodhasaccanti? ...pe0 ... saccā maggasaccanti?

maggasaccaṁ saccañceva maggasaccañca. avasesā saccā na maggasaccaṁ.

14. nirodho nirodhasaccanti?

nirodhasaccaṁ ṭhapetvā avaseso nirodho, na nirodhasaccaṁ. nirodhasaccaṁ nirodho ceva nirodhasaccañca.

saccā dukkhasaccanti? ...pe0 ... saccā samudayasaccanti? ...pe0 ... saccā maggasaccanti?

maggasaccaṁ saccañceva maggasaccañca. avasesā saccā na maggasaccaṁ.

15. maggo maggasaccanti?

maggasaccaṁ ṭhapetvā avaseso maggo, na maggasaccaṁ. maggasaccaṁ maggo ceva maggasaccañca.

saccā dukkhasaccanti? ...pe0 ... saccā samudayasaccanti? ...pe0 ... saccā nirodhasaccanti?

nirodhasaccaṁ saccañceva nirodhasaccañca. avasesā saccā na nirodhasaccaṁ.

(kha) paccanīkaṁ

16. (ka) na dukkhaṁ na dukkhasaccanti?

kāyikaṁ dukkhaṁ cetasikaṁ dukkhaṁ ṭhapetvā avasesaṁ na dukkhaṁ, dukkhasaccaṁ. dukkhañca dukkhasaccañca ṭhapetvā avasesaṁ na ceva dukkhaṁ na ca dukkhasaccaṁ.

(kha) na saccā na samudayasaccanti? āmantā.

na dukkhaṁ na dukkhasaccanti?

kāyikaṁ dukkhaṁ cetasikaṁ dukkhaṁ ṭhapetvā avasesaṁ na dukkhaṁ, dukkhasaccaṁ. dukkhañca dukkhasaccañca ṭhapetvā avasesaṁ na ceva dukkhaṁ na ca dukkhasaccaṁ.

na saccā na nirodhasaccanti? ...pe0 ... na saccā na maggasaccanti? āmantā.

17. (ka) na samudayo na samudayasaccanti? āmantā.

(kha) na saccā na dukkhasaccanti? āmantā.

na samudayo na samudayasaccanti? āmantā.

na saccā na nirodhasaccanti? ...pe0 ... na saccā na maggasaccanti? āmantā.

18. na nirodho na nirodhasaccanti? āmantā.

na saccā na dukkhasaccanti? ...pe0 ... na saccā na samudayasaccanti? ...pe0 ... na saccā na maggasaccanti? āmantā.

19. (ka) na maggo na maggasaccanti? āmantā.

(kha) na saccā na dukkhasaccanti? āmantā.

na maggo na maggasaccanti? āmantā.

na saccā na samudayasaccanti? ...pe0 ... na saccā na nirodhasaccanti? āmantā.

3. suddhasaccavāro

(ka) anulomaṁ

20. (ka) dukkhaṁ saccanti? āmantā.

(kha) saccā dukkhasaccanti?

dukkhasaccaṁ saccañceva dukkhasaccañca. avasesā saccā na dukkhasaccaṁ.

samudayo saccanti? āmantā ...pe0 ....

nirodho saccanti? āmantā ...pe0 ....

(ka) maggo saccanti? āmantā.

(kha) saccā maggasaccanti?

maggasaccaṁ saccañceva maggasaccañca. avasesā saccā na maggasaccaṁ.

(kha) paccanīkaṁ

21. (ka) na dukkhaṁ na saccanti?

dukkhaṁ ṭhapetvā avasesā saccā na dukkhaṁ, saccā. dukkhañca saccañca ṭhapetvā avasesaṁ na ceva dukkhaṁ na ca saccā.

(kha) na saccā na dukkhasaccanti? āmantā.

na samudayo na saccanti?

samudayaṁ ṭhapetvā ...pe0 ... nirodhaṁ ṭhapetvā ...pe0 ....

(ka) na maggo na saccanti?

maggaṁ ṭhapetvā avasesā saccā na maggo, saccā. maggañca saccañca ṭhapetvā avasesā na ceva maggo na ca saccā.

(kha) na saccā na maggasaccanti? āmantā.

4. suddhasaccamūlacakkavāro

(ka) anulomaṁ

22. (ka) dukkhaṁ saccanti? āmantā.

(kha) saccā samudayasaccanti?

samudayasaccaṁ saccañceva samudayasaccañca. avasesā saccā na samudayasaccaṁ.

dukkhaṁ saccanti? āmantā.

saccā nirodhasaccanti? ...pe0 .... saccā maggasaccanti?

maggasaccaṁ saccañceva maggasaccañca. avasesā saccā na maggasaccaṁ.

samudayo saccanti? āmantā ....pe0 ....

nirodho saccanti? āmantā ....pe0 ....

maggo saccanti? āmantā.

saccā dukkhasaccanti? ...pe0 ... saccā samudayasaccanti? ...pe0 ... saccā nirodhasaccanti?

nirodhasaccaṁ saccañceva nirodhasaccañca. avasesā saccā na nirodhasaccaṁ.

(kha) paccanīkaṁ

23. (ka) na dukkhaṁ na saccanti?

dukkhaṁ ṭhapetvā avasesā saccā na dukkhaṁ, saccā. dukkhañca saccañca ṭhapetvā avasesā na ceva dukkhaṁ na ca saccā.

(kha) na saccā na samudayasaccanti? āmantā.

na dukkhaṁ na saccanti?

dukkhaṁ ṭhapetvā avasesā saccā na dukkhaṁ, saccā. dukkhañca saccañca ṭhapetvā avasesā na ceva dukkhaṁ na ca saccā.

na saccā na nirodhasaccanti? ...pe0 ... na saccā na maggasaccanti? āmantā.

24. na samudayo na saccanti?

samudayaṁ ṭhapetvā avasesā saccā na samudayo, saccā. samudayañca saccañca ṭhapetvā avasesā na ceva samudayo na ca saccā.

na saccā na dukkhasaccanti? ...pe0 ....

25. na nirodho na saccanti?

nirodhaṁ ṭhapetvā ...pe0 ....

26. (ka) na maggo na saccanti?

maggaṁ ṭhapetvā avasesā saccā na maggo, saccā. maggañca saccañca ṭhapetvā avasesā na ceva maggo na ca saccā.

(kha) na saccā na dukkhasaccanti? āmantā.

na maggo na saccanti?

maggaṁ ṭhapetvā avasesā saccā na maggo, saccā. maggañca saccañca ṭhapetvā avasesā na ceva maggo na ca saccā.

na saccā na samudayasaccanti? āmantā ....pe0 ....

na saccā na nirodhasaccanti? āmantā.

paṇṇattiniddesavāro.

2. pavattivāro 1. uppādavāro

(1) paccuppannavāro

(ka) anulomapuggalo

27. (ka) yassa dukkhasaccaṁ uppajjati tassa samudayasaccaṁ uppajjatīti?

sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ dukkhasaccaṁ uppajjati, no ca tesaṁ samudayasaccaṁ uppajjati. taṇhāya uppādakkhaṇe tesaṁ dukkhasaccañca uppajjati samudayasaccañca uppajjati.

(kha) yassa vā pana samudayasaccaṁ uppajjati tassa dukkhasaccaṁ uppajjatīti? āmantā.

(ka) yassa dukkhasaccaṁ uppajjati tassa maggasaccaṁ uppajjatīti?

sabbesaṁ upapajjantānaṁ pavatte maggavippayuttacittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ uppajjati. pañcavokāre maggassa uppādakkhaṇe tesaṁ dukkhasaccañca uppajjati maggasaccañca uppajjati.

(kha) yassa vā pana maggasaccaṁ uppajjati tassa dukkhasaccaṁ uppajjatīti?

arūpe maggassa uppādakkhaṇe tesaṁ maggasaccaṁ uppajjati, no ca tesaṁ dukkhasaccaṁ uppajjati. pañcavokāre maggassa uppādakkhaṇe tesaṁ maggasaccañca uppajjati dukkhasaccañca uppajjati.

28. (ka) yassa samudayasaccaṁ uppajjati tassa maggasaccaṁ uppajjatīti? no.

(kha) yassa vā pana maggasaccaṁ uppajjati tassa samudayasaccaṁ uppajjatīti? no.

(kha) anulomaokāso

29. (ka) yattha dukkhasaccaṁ uppajjati tattha samudayasaccaṁ uppajjatīti?

asaññasatte tattha dukkhasaccaṁ uppajjati, no ca tattha samudayasaccaṁ uppajjati. catuvokāre pañcavokāre tattha dukkhasaccañca uppajjati samudayasaccañca uppajjati.

(kha) yattha vā pana ...pe0 ...? āmantā.

(ka) yattha dukkhasaccaṁ uppajjati tattha maggasaccaṁ uppajjatīti?

apāye asaññasatte tattha dukkhasaccaṁ uppajjati, no ca tattha maggasaccaṁ uppajjati. avasese catuvokāre pañcavokāre tattha dukkhasaccañca uppajjati maggasaccañca uppajjati.

(kha) yattha vā pana maggasaccaṁ uppajjati tattha dukkhasaccaṁ uppajjatīti? āmantā.

30. (ka) yattha samudayasaccaṁ uppajjati tattha maggasaccaṁ uppajjatīti?

apāye tattha samudayasaccaṁ uppajjati, no ca tattha maggasaccaṁ uppajjati. avasese catuvokāre pañcavokāre tattha samudayasaccañca uppajjati maggasaccañca uppajjati.

(kha) yattha vā pana ...pe0 ...? āmantā.

(ga) anulomapuggalokāsā

31. yassa yattha dukkhasaccaṁ uppajjati tassa tattha samudayasaccaṁ uppajjatīti? ...pe0 ....

(yassakampi yassayatthakampi sadisaṁ vitthāretabbaṁ).

(gha) paccanīkapuggalo

32. (ka) yassa dukkhasaccaṁ nuppajjati tassa samudayasaccaṁ nuppajjatīti? āmantā.

(kha) yassa vā pana samudayasaccaṁ nuppajjati tassa dukkhasaccaṁ nuppajjatīti?

sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ samudayasaccaṁ nuppajjati, no ca tesaṁ dukkhasaccaṁ nuppajjati. sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccañca nuppajjati dukkhasaccañca nuppajjati.

(ka) yassa dukkhasaccaṁ nuppajjati tassa maggasaccaṁ nuppajjatīti?

arūpe maggassa uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ nuppajjati. sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ dukkhasaccañca nuppajjati maggasaccañca nuppajjati.

(kha) yassa vā pana maggasaccaṁ nuppajjati tassa dukkhasaccaṁ nuppajjatīti?

sabbesaṁ upapajjantānaṁ pavatte maggavippayuttacittassa uppādakkhaṇe tesaṁ maggasaccaṁ nuppajjati, no ca tesaṁ dukkhasaccaṁ nuppajjati. sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ maggasaccañca nuppajjati dukkhasaccañca nuppajjati.

33. (ka) yassa samudayasaccaṁ nuppajjati tassa maggasaccaṁ nuppajjatīti?

maggassa uppādakkhaṇe tesaṁ samudayasaccaṁ nuppajjati, no ca tesaṁ maggasaccaṁ nuppajjati. sabbesaṁ cittassa bhaṅgakkhaṇe taṇhāvippayuttamaggavippayuttacittassa uppādakkhaṇe nirodhasamāpannānaṁ asaññasattānaṁ tesaṁ samudayasaccañca nuppajjati maggasaccañca nuppajjati.

(kha) yassa vā pana maggasaccaṁ nuppajjati tassa samudayasaccaṁ nuppajjatīti?

taṇhāya uppādakkhaṇe tesaṁ maggasaccaṁ nuppajjati, no ca tesaṁ samudayasaccaṁ nuppajjati. sabbesaṁ cittassa bhaṅgakkhaṇe maggavippayuttataṇhāvippayuttacittassa {taṇhāvippayuttamaggavippayuttacittassa (sī0) evaṁ puggalokāsepi nirodhavārepi} uppādakkhaṇe nirodhasamāpannānaṁ asaññasattānaṁ tesaṁ maggasaccañca nuppajjati samudayasaccañca nuppajjati.

(ṅa) paccanīkaokāso

34. (ka) yattha dukkhasaccaṁ nuppajjati tattha samudayasaccaṁ nuppajjatīti? natthi.

(kha) yattha vā pana samudayasaccaṁ nuppajjati tattha dukkhasaccaṁ nuppajjatīti? uppajjati.

(ka) yattha dukkhasaccaṁ nuppajjati tattha maggasaccaṁ nuppajjatīti? natthi.

(kha) yattha vā pana maggasaccaṁ nuppajjati tattha dukkhasaccaṁ nuppajjatīti ? uppajjati.

35. (ka) yattha samudayasaccaṁ nuppajjati tattha maggasaccaṁ nuppajjatīti? āmantā.

(kha) yattha vā pana maggasaccaṁ nuppajjati tattha samudayasaccaṁ nuppajjatīti?

apāye tattha maggasaccaṁ nuppajjati, no ca tattha samudayasaccaṁ nuppajjati. asaññasatte tattha maggasaccañca nuppajjati samudayasaccañca nuppajjati.

(ca) paccanīkapuggalokāsā

36. (ka) yassa yattha dukkhasaccaṁ nuppajjati tassa tattha samudayasaccaṁ nuppajjatīti? āmantā.

(kha) yassa vā pana yattha samudayasaccaṁ nuppajjati tassa tattha dukkhasaccaṁ nuppajjatīti?

sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ tattha samudayasaccaṁ nuppajjati, no ca tesaṁ tattha dukkhasaccaṁ nuppajjati. sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccañca nuppajjati dukkhasaccañca nuppajjati.

(ka) yassa yattha dukkhasaccaṁ nuppajjati tassa tattha maggasaccaṁ nuppajjatīti?

arūpe maggassa uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ nuppajjati. sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ tattha dukkhasaccañca nuppajjati maggasaccañca nuppajjati.

(kha) yassa vā pana yattha maggasaccaṁ nuppajjati tassa tattha dukkhasaccaṁ nuppajjatīti?

sabbesaṁ upapajjantānaṁ pavatte maggavippayuttacittassa uppādakkhaṇe tesaṁ tattha maggasaccaṁ nuppajjati, no ca tesaṁ tattha dukkhasaccaṁ nuppajjati. sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ tattha maggasaccañca nuppajjati dukkhasaccañca nuppajjati.

37. (ka) yassa yattha samudayasaccaṁ nuppajjati tassa tattha maggasaccaṁ nuppajjatīti?

maggassa uppādakkhaṇe tesaṁ tattha samudayasaccaṁ nuppajjati, no ca tesaṁ tattha maggasaccaṁ nuppajjati. sabbesaṁ cittassa bhaṅgakkhaṇe taṇhāvippayuttamaggavippayuttacittassa uppādakkhaṇe asaññasattānaṁ tesaṁ tattha samudayasaccañca nuppajjati maggasaccañca nuppajjati.

(kha) yassa vā pana yattha maggasaccaṁ nuppajjati tassa tattha samudayasaccaṁ nuppajjatīti?

taṇhāya uppādakkhaṇe tesaṁ tattha maggasaccaṁ nuppajjati, no ca tesaṁ tattha samudayasaccaṁ nuppajjati. sabbesaṁ cittassa bhaṅgakkhaṇe maggavippayuttataṇhāvippayuttacittassa uppādakkhaṇe asaññasattānaṁ tesaṁ tattha maggasaccañca nuppajjati samudayasaccañca nuppajjati.

(2) atītavāro

(ka) anulomapuggalo

38. (ka) yassa dukkhasaccaṁ uppajjittha tassa samudayasaccaṁ uppajjitthāti? āmantā.

(kha) yassa vā pana samudayasaccaṁ uppajjittha tassa dukkhasaccaṁ uppajjitthāti? āmantā.

(ka) yassa dukkhasaccaṁ uppajjittha tassa maggasaccaṁ uppajjitthāti?

anabhisametāvīnaṁ tesaṁ dukkhasaccaṁ uppajjittha, no ca tesaṁ maggasaccaṁ uppajjittha. abhisametāvīnaṁ tesaṁ dukkhasaccañca uppajjittha maggasaccañca uppajjittha.

(kha) yassa vā pana ...pe0 ... uppajjitthāti? āmantā.

39. (ka) yassa samudayasaccaṁ uppajjittha tassa maggasaccaṁ uppajjitthāti?

anabhisametāvīnaṁ tesaṁ samudayasaccaṁ uppajjittha, no ca tesaṁ maggasaccaṁ uppajjittha. abhisametāvīnaṁ tesaṁ samudayasaccañca uppajjittha maggasaccañca uppajjittha.

(kha) yassa vā pana ...pe0 ... uppajjitthāti? āmantā.

(kha) anulomaokāso

40. yattha dukkhasaccaṁ uppajjittha ...pe0 ....

(yatthakampi sabbattha sadisaṁ. tantinānākaraṇaṁ heṭṭhā yatthakasadisaṁ).

(ga) anulomapuggalokāsā

41. (ka) yassa yattha dukkhasaccaṁ uppajjittha tassa tattha samudayasaccaṁ uppajjitthāti?

suddhāvāsānaṁ dutiye citte vattamāne asaññasattānaṁ tesaṁ tattha dukkhasaccaṁ uppajjittha, no ca tesaṁ tattha samudayasaccaṁ uppajjittha. itaresaṁ catuvokārānaṁ pañcavokārānaṁ tesaṁ tattha dukkhasaccañca uppajjittha samudayasaccañca uppajjittha.

(kha) yassa vā pana yattha ...pe0 ... uppajjitthāti? āmantā.

(ka) yassa yattha dukkhasaccaṁ uppajjittha tassa tattha maggasaccaṁ uppajjitthāti?

suddhāvāsānaṁ dutiye citte vattamāne anabhisametāvīnaṁ asaññasattānaṁ tesaṁ tattha dukkhasaccaṁ uppajjittha, no ca tesaṁ tattha maggasaccaṁ uppajjittha. abhisametāvīnaṁ tesaṁ tattha dukkhasaccañca uppajjittha maggasaccañca uppajjittha.

(kha) yassa vā pana yattha ...pe0 ... uppajjitthāti? āmantā.

42. (ka) yassa yattha samudayasaccaṁ uppajjittha tassa tattha maggasaccaṁ uppajjitthāti?

suddhāvāsānaṁ dutiye akusale citte vattamāne anabhisametāvīnaṁ tesaṁ tattha samudayasaccaṁ uppajjittha, no ca tesaṁ tattha maggasaccaṁ uppajjittha. abhisametāvīnaṁ tesaṁ tattha samudayasaccañca uppajjittha maggasaccañca uppajjittha.

(kha) yassa vā pana yattha ...pe0 ... uppajjitthāti? āmantā.

(gha) paccanīkapuggalo

43. (ka) yassa dukkhasaccaṁ nuppajjittha tassa samudayasaccaṁ nuppajjitthāti? natthi.

(kha) yassa vā pana ...pe0 ... nuppajjitthāti? natthi.

(ka) yassa dukkhasaccaṁ nuppajjittha tassa maggasaccaṁ nuppajjitthāti? natthi.

(kha) yassa vā pana maggasaccaṁ nuppajjittha tassa dukkhasaccaṁ nuppajjitthāti? uppajjittha.

44. (ka) yassa samudayasaccaṁ nuppajjittha tassa maggasaccaṁ nuppajjitthāti? natthi.

(kha) yassa vā pana ...pe0 ... nuppajjitthāti? uppajjittha.

(ṅa) paccanīkaokāso

45. yattha dukkhasaccaṁ nuppajjittha ...pe0 ....

(ca) paccanīkapuggalokāsā

46. (ka) yassa yattha dukkhasaccaṁ nuppajjittha tassa tattha samudayasaccaṁ nuppajjitthāti? āmantā.

(kha) yassa vā pana yattha samudayasaccaṁ nuppajjittha tassa tattha dukkhasaccaṁ nuppajjitthāti?

suddhāvāsānaṁ dutiye citte vattamāne asaññasattānaṁ tesaṁ tattha samudayasaccaṁ nuppajjittha, no ca tesaṁ tattha dukkhasaccaṁ nuppajjittha. suddhāvāsaṁ upapajjantānaṁ tesaṁ tattha samudayasaccañca nuppajjittha dukkhasaccañca nuppajjittha.

(ka) yassa yattha dukkhasaccaṁ nuppajjittha tassa tattha maggasaccaṁ nuppajjitthāti? āmantā.

(kha) yassa vā pana yattha maggasaccaṁ nuppajjittha tassa tattha dukkhasaccaṁ nuppajjitthāti?

suddhāvāsānaṁ dutiye citte vattamāne anabhisametāvīnaṁ asaññasattānaṁ tesaṁ tattha maggasaccaṁ nuppajjittha, no ca tesaṁ tattha dukkhasaccaṁ nuppajjittha. suddhāvāsaṁ upapajjantānaṁ tesaṁ tattha maggasaccañca nuppajjittha dukkhasaccañca nuppajjittha.

47. (ka) yassa yattha samudayasaccaṁ nuppajjittha tassa tattha maggasaccaṁ nuppajjitthāti? āmantā.

(kha) yassa vā pana yattha maggasaccaṁ nuppajjittha tassa tattha samudayasaccaṁ nuppajjitthāti?

suddhāvāsānaṁ dutiye akusale citte vattamāne anabhisametāvīnaṁ tesaṁ tattha maggasaccaṁ nuppajjittha, no ca tesaṁ tattha samudayasaccaṁ nuppajjittha. suddhāvāsānaṁ dutiye citte vattamāne asaññasattānaṁ tesaṁ tattha maggasaccañca nuppajjittha samudayasaccañca nuppajjittha.

(3) anāgatavāro

(ka) anulomapuggalo

48. (ka) yassa dukkhasaccaṁ uppajjissati tassa samudayasaccaṁ uppajjissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ uppajjissati, no ca tesaṁ samudayasaccaṁ uppajjissati. itaresaṁ tesaṁ dukkhasaccañca uppajjissati samudayasaccañca uppajjissati.

(kha) yassa vā pana ...pe0 ...? āmantā.

(ka) yassa dukkhasaccaṁ uppajjissati tassa maggasaccaṁ uppajjissatīti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ uppajjissati, no ca tesaṁ maggasaccaṁ uppajjissati. yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca uppajjissati maggasaccañca uppajjissati.

(kha) yassa vā pana ...pe0 ... uppajjissatīti? āmantā.

49. (ka) yassa samudayasaccaṁ uppajjissati tassa maggasaccaṁ uppajjissatīti?

ye puthujjanā maggaṁ na paṭilabhissanti tesaṁ samudayasaccaṁ uppajjissati, no ca tesaṁ maggasaccaṁ uppajjissati. ye maggaṁ paṭilabhissanti tesaṁ samudayasaccañca uppajjissati maggasaccañca uppajjissati.

(kha) yassa vā pana maggasaccaṁ uppajjissati tassa samudayasaccaṁ uppajjissatīti?

yassa cittassa anantarā aggamaggaṁ paṭilabhissanti tesaṁ maggasaccaṁ uppajjissati, no ca tesaṁ samudayasaccaṁ uppajjissati. ye maggaṁ paṭilabhissanti tesaṁ maggasaccañca uppajjissati samudayasaccañca uppajjissati.

(kha) anulomaokāso

50. yattha dukkhasaccaṁ uppajjissati ...pe0 ....

(ga) anulomapuggalokāsā

51. (ka) yassa yattha dukkhasaccaṁ uppajjissati tassa tattha samudayasaccaṁ uppajjissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha dukkhasaccaṁ uppajjissati, no ca tesaṁ tattha samudayasaccaṁ uppajjissati. itaresaṁ catuvokārānaṁ pañcavokārānaṁ tesaṁ tattha dukkhasaccañca uppajjissati samudayasaccañca uppajjissati.

(kha) yassa vā pana yattha samudayasaccaṁ uppajjissati ...pe0 ... uppajjissatīti? āmantā.

(ka) yassa yattha dukkhasaccaṁ uppajjissati tassa tattha maggasaccaṁ uppajjissatīti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha dukkhasaccaṁ uppajjissati, no ca tesaṁ tattha maggasaccaṁ uppajjissati. yassa cittassa anantarā aggamaggaṁ paṭilabhissanti, ye caññe maggaṁ paṭilabhissanti tesaṁ tattha dukkhasaccañca uppajjissati maggasaccañca uppajjissati.

(kha) yassa vā pana yattha maggasaccaṁ uppajjissati tassa tattha dukkhasaccaṁ uppajjissatīti? āmantā.

52. (ka) yassa yattha samudayasaccaṁ uppajjissati tassa tattha maggasaccaṁ uppajjissatīti?

āpāyikānaṁ ye ca puthujjanā maggaṁ na paṭilabhissanti tesaṁ tattha samudayasaccaṁ uppajjissati, no ca tesaṁ tattha maggasaccaṁ uppajjissati. ye maggaṁ paṭilabhissanti tesaṁ tattha samudayasaccañca uppajjissati maggasaccañca uppajjissati.

(kha) yassa vā pana yattha maggasaccaṁ uppajjissati tassa tattha samudayasaccaṁ uppajjissatīti?

yassa cittassa anantarā aggamaggaṁ paṭilabhissanti tesaṁ tattha maggasaccaṁ uppajjissati, no ca tesaṁ tattha samudayasaccaṁ uppajjissati. ye maggaṁ paṭilabhissanti tesaṁ tattha maggasaccañca uppajjissati samudayasaccañca uppajjissati.

(gha) paccanīkapuggalo

53. (ka) yassa dukkhasaccaṁ nuppajjissati tassa samudayasaccaṁ nuppajjissatīti? āmantā.

(kha) yassa vā pana samudayasaccaṁ nuppajjissati tassa dukkhasaccaṁ nuppajjissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ samudayasaccaṁ nuppajjissati, no ca tesaṁ dukkhasaccaṁ nuppajjissati. pacchimacittasamaṅgīnaṁ tesaṁ samudayasaccañca nuppajjissati dukkhasaccañca nuppajjissati.

(ka) yassa dukkhasaccaṁ nuppajjissati tassa maggasaccaṁ nuppajjissatīti? āmantā.

(kha) yassa vā pana maggasaccaṁ nuppajjissati tassa dukkhasaccaṁ nuppajjissatīti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ maggasaccaṁ nuppajjissati, no ca tesaṁ dukkhasaccaṁ nuppajjissati. pacchimacittasamaṅgīnaṁ tesaṁ maggasaccañca nuppajjissati dukkhasaccañca nuppajjissati.

54. (ka) yassa samudayasaccaṁ nuppajjissati tassa maggasaccaṁ nuppajjissatīti?

yassa cittassa anantarā aggamaggaṁ paṭilabhissanti tesaṁ samudayasaccaṁ nuppajjissati, no ca tesaṁ maggasaccaṁ nuppajjissati. aggamaggasamaṅgīnaṁ arahantānaṁ tesaṁ samudayasaccañca nuppajjissati maggasaccañca nuppajjissati.

(kha) yassa vā pana maggasaccaṁ nuppajjissati tassa samudayasaccaṁ nuppajjissatīti?

ye puthujjanā maggaṁ na paṭilabhissanti tesaṁ maggasaccaṁ nuppajjissati, no ca tesaṁ samudayasaccaṁ nuppajjissati. aggamaggasamaṅgīnaṁ arahantānaṁ tesaṁ maggasaccañca nuppajjissati samudayasaccañca nuppajjissati.

(ṅa) paccanīkaokāso

55. yattha dukkhasaccaṁ nuppajjissati ...pe0 ....

(ca) paccanīkapuggalokāsā

56. (ka) yassa yattha dukkhasaccaṁ nuppajjissati tassa tattha samudayasaccaṁ nuppajjissatīti? āmantā.

(kha) yassa vā pana yattha samudayasaccaṁ nuppajjissati tassa tattha dukkhasaccaṁ nuppajjissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha samudayasaccaṁ nuppajjissati, no ca tesaṁ tattha dukkhasaccaṁ nuppajjissati. pacchimacittasamaṅgīnaṁ tesaṁ tattha samudayasaccañca nuppajjissati dukkhasaccañca nuppajjissati.

(ka) yassa yattha dukkhasaccaṁ nuppajjissati tassa tattha maggasaccaṁ nuppajjissatīti? āmantā.

(kha) yassa vā pana yattha maggasaccaṁ nuppajjissati tassa tattha dukkhasaccaṁ nuppajjissatīti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha maggasaccaṁ nuppajjissati, no ca tesaṁ tattha dukkhasaccaṁ nuppajjissati. pacchimacittasamaṅgīnaṁ tesaṁ tattha maggasaccañca nuppajjissati dukkhasaccañca nuppajjissati.

57. (ka) yassa yattha samudayasaccaṁ nuppajjissati tassa tattha maggasaccaṁ nuppajjissatīti ?

yassa cittassa anantarā aggamaggaṁ paṭilabhissanti tesaṁ tattha samudayasaccaṁ nuppajjissati, no ca tesaṁ tattha maggasaccaṁ nuppajjissati. aggamaggasamaṅgīnaṁ arahantānaṁ asaññasattānaṁ tesaṁ tattha samudayasaccañca nuppajjissati maggasaccañca nuppajjissati.

(kha) yassa vā pana yattha maggasaccaṁ nuppajjissati tassa tattha samudayasaccaṁ nuppajjissatīti?

āpāyikānaṁ ye ca puthujjanā maggaṁ na paṭilabhissanti tesaṁ tattha maggasaccaṁ nuppajjissati, no ca tesaṁ tattha samudayasaccaṁ nuppajjissati. aggamaggasamaṅgīnaṁ arahantānaṁ asaññasattānaṁ tesaṁ tattha maggasaccañca nuppajjissati samudayasaccañca nuppajjissati.

(4) paccuppannātītavāro

(ka) anulomapuggalo

58. (ka) yassa dukkhasaccaṁ uppajjati tassa samudayasaccaṁ uppajjitthāti? āmantā.

(kha) yassa vā pana samudayasaccaṁ uppajjittha tassa dukkhasaccaṁ uppajjatīti?

sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccaṁ uppajjittha, no ca tesaṁ dukkhasaccaṁ uppajjati. sabbesaṁ upapajjantānaṁ pavatte cittassa uppādakkhaṇe tesaṁ samudayasaccañca uppajjittha dukkhasaccañca uppajjati.

(ka) yassa dukkhasaccaṁ uppajjati tassa maggasaccaṁ uppajjitthāti? anabhisametāvīnaṁ upapajjantānaṁ pavatte cittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ uppajjittha. abhisametāvīnaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati maggasaccañca uppajjittha.

(kha) yassa vā pana maggasaccaṁ uppajjittha tassa dukkhasaccaṁ uppajjatīti?

abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccaṁ uppajjittha, no ca tesaṁ dukkhasaccaṁ uppajjati. abhisametāvīnaṁ upapajjantānaṁ pavatte cittassa uppādakkhaṇe tesaṁ maggasaccañca uppajjittha dukkhasaccañca uppajjati.

59. (ka) yassa samudayasaccaṁ uppajjati tassa maggasaccaṁ uppajjitthāti?

anabhisametāvīnaṁ taṇhāya uppādakkhaṇe tesaṁ samudayasaccaṁ uppajjati, no ca tesaṁ maggasaccaṁ uppajjittha. abhisametāvīnaṁ taṇhāya uppādakkhaṇe tesaṁ samudayasaccañca uppajjati maggasaccañca uppajjittha.

(kha) yassa vā pana maggasaccaṁ uppajjittha tassa samudayasaccaṁ uppajjatīti?

abhisametāvīnaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ tesaṁ maggasaccaṁ uppajjittha, no ca tesaṁ samudayasaccaṁ uppajjati. abhisametāvīnaṁ taṇhāya uppādakkhaṇe tesaṁ maggasaccañca uppajjittha samudayasaccañca uppajjati.

(kha) anulomaokāso

60. yattha dukkhasaccaṁ uppajjati ...pe0 ... (yatthakā sadisā sabbe).

(ga) anulomapuggalokāsā

61. (ka) yassa yattha dukkhasaccaṁ uppajjati tassa tattha samudayasaccaṁ uppajjitthāti?

suddhāvāsānaṁ upapatticittassa {uppatticittassa (syā0)} uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha samudayasaccaṁ uppajjittha. itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati samudayasaccañca uppajjittha.

(kha) yassa vā pana yattha samudayasaccaṁ uppajjittha tassa tattha dukkhasaccaṁ uppajjatīti?

catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccaṁ uppajjittha, no ca tesaṁ tattha dukkhasaccaṁ uppajjati. catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha samudayasaccañca uppajjittha dukkhasaccañca uppajjati.

(ka) yassa yattha dukkhasaccaṁ uppajjati tassa tattha maggasaccaṁ uppajjitthāti?

suddhāvāsānaṁ upapatticittassa uppādakkhaṇe anabhisametāvīnaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha maggasaccaṁ uppajjittha. abhisametāvīnaṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati maggasaccañca uppajjittha.

(kha) yassa vā pana yattha maggasaccaṁ uppajjittha tassa tattha dukkhasaccaṁ uppajjatīti?

abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha maggasaccaṁ uppajjittha, no ca tesaṁ tattha dukkhasaccaṁ uppajjati. abhisametāvīnaṁ upapajjantānaṁ pavatte cittassa uppādakkhaṇe tesaṁ tattha maggasaccañca uppajjittha dukkhasaccañca uppajjati.

62. (ka) yassa yattha samudayasaccaṁ uppajjati tassa tattha maggasaccaṁ uppajjitthāti?

anabhisametāvīnaṁ taṇhāya uppādakkhaṇe tesaṁ tattha samudayasaccaṁ uppajjati, no ca tesaṁ tattha maggasaccaṁ uppajjittha. abhisametāvīnaṁ taṇhāya uppādakkhaṇe tesaṁ tattha samudayasaccañca uppajjati maggasaccañca uppajjittha.

(kha) yassa vā pana yattha maggasaccaṁ uppajjittha tassa tattha samudayasaccaṁ uppajjatīti?

abhisametāvīnaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha maggasaccaṁ uppajjittha, no ca tesaṁ tattha samudayasaccaṁ uppajjati. abhisametāvīnaṁ taṇhāya uppādakkhaṇe tesaṁ tattha maggasaccañca uppajjittha samudayasaccañca uppajjati.

(gha) paccanīkapuggalo

63. (ka) yassa dukkhasaccaṁ nuppajjati tassa samudayasaccaṁ nuppajjitthāti?

uppajjittha.

(kha) yassa vā pana samudayasaccaṁ nuppajjittha tassa dukkhasaccaṁ nuppajjatīti? natthi.

(ka) yassa dukkhasaccaṁ nuppajjati tassa maggasaccaṁ nuppajjitthāti?

abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ nuppajjittha. anabhisametāvīnaṁ cavantānaṁ pavatte cittassa bhaṅgakkhaṇe tesaṁ dukkhasaccañca nuppajjati maggasaccañca nuppajjittha.

(kha) yassa vā pana maggasaccaṁ nuppajjittha tassa dukkhasaccaṁ nuppajjatīti ?

anabhisametāvīnaṁ upapajjantānaṁ pavatte cittassa uppādakkhaṇe tesaṁ maggasaccaṁ nuppajjittha, no ca tesaṁ dukkhasaccaṁ nuppajjati. anabhisametāvīnaṁ cavantānaṁ pavatte cittassa bhaṅgakkhaṇe tesaṁ maggasaccañca nuppajjittha dukkhasaccañca nuppajjati.

64. (ka) yassa samudayasaccaṁ nuppajjati tassa maggasaccaṁ nuppajjitthāti?

abhisametāvīnaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ tesaṁ samudayasaccaṁ nuppajjati, no ca tesaṁ maggasaccaṁ nuppajjittha. anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ samudayasaccañca nuppajjati maggasaccañca nuppajjittha.

(kha) yassa vā pana maggasaccaṁ nuppajjittha tassa samudayasaccaṁ nuppajjatīti?

anabhisametāvīnaṁ taṇhāya uppādakkhaṇe tesaṁ maggasaccaṁ nuppajjittha, no ca tesaṁ samudayasaccaṁ nuppajjati. anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ maggasaccañca nuppajjittha samudayasaccañca nuppajjati.

(ṅa) paccanīkaokāso

65. yattha dukkhasaccaṁ nuppajjati ...pe0 ....

(ca) paccanīkapuggalokāsā

66. (ka) yassa yattha dukkhasaccaṁ nuppajjati tassa tattha samudayasaccaṁ nuppajjitthāti?

catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha samudayasaccaṁ nuppajjittha. suddhāvāsānaṁ upapatticittassa bhaṅgakkhaṇe asaññasattā cavantānaṁ tesaṁ tattha dukkhasaccañca nuppajjati samudayasaccañca nuppajjittha.

(kha) yassa vā pana yattha samudayasaccaṁ nuppajjittha tassa tattha dukkhasaccaṁ nuppajjatīti?

suddhāvāsānaṁ upapatticittassa uppādakkhaṇe asaññasattaṁ upapajjantānaṁ tesaṁ tattha samudayasaccaṁ nuppajjittha, no ca tesaṁ tattha dukkhasaccaṁ nuppajjati. suddhāvāsānaṁ upapatticittassa bhaṅgakkhaṇe asaññasattā cavantānaṁ tesaṁ tattha samudayasaccañca nuppajjittha dukkhasaccañca nuppajjati.

(ka) yassa yattha dukkhasaccaṁ nuppajjati tassa tattha maggasaccaṁ nuppajjitthāti?

abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ nuppajjittha. suddhāvāsānaṁ upapatticittassa bhaṅgakkhaṇe anabhisametāvīnaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha dukkhasaccañca nuppajjati maggasaccañca nuppajjittha.

(kha) yassa vā pana yattha maggasaccaṁ nuppajjittha tassa tattha dukkhasaccaṁ nuppajjatīti?

suddhāvāsānaṁ upapatticittassa uppādakkhaṇe anabhisametāvīnaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha maggasaccaṁ nuppajjittha, no ca tesaṁ tattha dukkhasaccaṁ nuppajjati. suddhāvāsānaṁ upapatticittassa bhaṅgakkhaṇe anabhisametāvīnaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha maggasaccañca nuppajjittha dukkhasaccañca nuppajjati.

67. (ka) yassa yattha samudayasaccaṁ nuppajjati tassa tattha maggasaccaṁ nuppajjitthāti?

abhisametāvīnaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha samudayasaccaṁ nuppajjati, no ca tesaṁ tattha maggasaccaṁ nuppajjittha. suddhāvāsānaṁ dutiye citte vattamāne anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca nuppajjati maggasaccañca nuppajjittha.

(kha) yassa vā pana yattha maggasaccaṁ nuppajjittha tassa tattha samudayasaccaṁ nuppajjatīti?

anabhisametāvīnaṁ taṇhāya uppādakkhaṇe tesaṁ tattha maggasaccaṁ nuppajjittha, no ca tesaṁ tattha samudayasaccaṁ nuppajjati. suddhāvāsānaṁ dutiye citte vattamāne anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca nuppajjittha samudayasaccañca nuppajjati.

(5) paccuppannānāgatavāro

(ka) anulomapuggalo

68. (ka) yassa dukkhasaccaṁ uppajjati tassa samudayasaccaṁ uppajjissatīti?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ dukkhasaccaṁ uppajjati, no ca tesaṁ samudayasaccaṁ uppajjissati. itaresaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati samudayasaccañca uppajjissati.

(kha) yassa vā pana samudayasaccaṁ uppajjissati tassa dukkhasaccaṁ uppajjatīti?

sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccaṁ uppajjissati, no ca tesaṁ dukkhasaccaṁ uppajjati. sabbesaṁ upapajjantānaṁ pavatte cittassa uppādakkhaṇe tesaṁ samudayasaccañca uppajjissati dukkhasaccañca uppajjati.

(ka) yassa dukkhasaccaṁ uppajjati tassa maggasaccaṁ uppajjissatīti?

aggamaggassa uppādakkhaṇe arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ uppajjissati. yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati maggasaccañca uppajjissati.

(kha) yassa vā pana maggasaccaṁ uppajjissati tassa dukkhasaccaṁ uppajjatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccaṁ uppajjissati, no ca tesaṁ dukkhasaccaṁ uppajjati. yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccañca uppajjissati dukkhasaccañca uppajjati.

69. (ka) yassa samudayasaccaṁ uppajjati tassa maggasaccaṁ uppajjissatīti?

ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ samudayasaccaṁ uppajjati, no ca tesaṁ maggasaccaṁ uppajjissati. ye maggaṁ paṭilabhissanti tesaṁ taṇhāya uppādakkhaṇe tesaṁ samudayasaccañca uppajjati maggasaccañca uppajjissati.

(kha) yassa vā pana maggasaccaṁ uppajjissati tassa samudayasaccaṁ uppajjatīti?

yassa cittassa anantarā aggamaggaṁ paṭilabhissanti ye {paṭilabhissanti tassa cittassa uppādakkhaṇe ye (sī0 syā0) puggalokāsavārepi} caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ maggasaccaṁ uppajjissati, no ca tesaṁ samudayasaccaṁ uppajjati. ye maggaṁ paṭilabhissanti tesaṁ taṇhāya uppādakkhaṇe tesaṁ maggasaccañca uppajjissati samudayasaccañca uppajjati.

(kha) anulomaokāso

70. yattha dukkhasaccaṁ uppajjati ...pe0 ... (yatthakampi yassayatthakasadisaṁ kātabbaṁ).

(ga) anulomapuggalokāsā

71. (ka) yassa yattha dukkhasaccaṁ uppajjati tassa tattha samudayasaccaṁ uppajjissatīti ?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha samudayasaccaṁ uppajjissati. itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati samudayasaccañca uppajjissati.

(kha) yassa vā pana yattha samudayasaccaṁ uppajjissati tassa tattha dukkhasaccaṁ uppajjatīti?

catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccaṁ uppajjissati, no ca tesaṁ tattha dukkhasaccaṁ uppajjati. catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha samudayasaccañca uppajjissati dukkhasaccañca uppajjati.

(ka) yassa yattha dukkhasaccaṁ uppajjati tassa tattha maggasaccaṁ uppajjissatīti?

aggamaggassa uppādakkhaṇe arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha maggasaccaṁ uppajjissati. yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati maggasaccañca uppajjissati.

(kha) yassa vā pana yattha maggasaccaṁ uppajjissati tassa tattha dukkhasaccaṁ uppajjatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha maggasaccaṁ uppajjissati, no ca tesaṁ tattha dukkhasaccaṁ uppajjati. yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha maggasaccañca uppajjissati dukkhasaccañca uppajjati.

72. (ka) yassa yattha samudayasaccaṁ uppajjati tassa tattha maggasaccaṁ uppajjissatīti?

āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha samudayasaccaṁ uppajjati, no ca tesaṁ tattha maggasaccaṁ uppajjissati. ye maggaṁ paṭilabhissanti tesaṁ taṇhāya uppādakkhaṇe tesaṁ tattha samudayasaccañca uppajjati maggasaccañca uppajjissati.

(kha) yassa vā pana yattha maggasaccaṁ uppajjissati tassa tattha samudayasaccaṁ uppajjatīti?

yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha maggasaccaṁ uppajjissati, no ca tesaṁ tattha samudayasaccaṁ uppajjati. ye maggaṁ paṭilabhissanti tesaṁ taṇhāya uppādakkhaṇe tesaṁ tattha maggasaccañca uppajjissati samudayasaccañca uppajjati.

(gha) paccanīkapuggalo

73. (ka) yassa dukkhasaccaṁ nuppajjati tassa samudayasaccaṁ nuppajjissatīti?

sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ samudayasaccaṁ nuppajjissati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ dukkhasaccañca nuppajjati samudayasaccañca nuppajjissati.

(kha) yassa vā pana samudayasaccaṁ nuppajjissati tassa dukkhasaccaṁ nuppajjatīti?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ samudayasaccaṁ nuppajjissati, no ca tesaṁ dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ samudayasaccañca nuppajjissati dukkhasaccañca nuppajjati.

(ka) yassa dukkhasaccaṁ nuppajjati tassa maggasaccaṁ nuppajjissatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ nuppajjissati. aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ dukkhasaccañca nuppajjati maggasaccañca nuppajjissati.

(kha) yassa vā pana maggasaccaṁ nuppajjissati tassa dukkhasaccaṁ nuppajjatīti?

aggamaggassa uppādakkhaṇe arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccaṁ nuppajjissati, no ca tesaṁ dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ maggasaccañca nuppajjissati dukkhasaccañca nuppajjati.

74. (ka) yassa samudayasaccaṁ nuppajjati tassa maggasaccaṁ nuppajjissatīti?

yassa cittassa anantarā aggamaggaṁ paṭilabhissānti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ samudayasaccaṁ nuppajjati, no ca tesaṁ maggasaccaṁ nuppajjissati. aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ samudayasaccañca nuppajjati maggasaccañca nuppajjissati.

(kha) yassa vā pana maggasaccaṁ nuppajjissati tassa samudayasaccaṁ nuppajjatīti?

ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ maggasaccaṁ nuppajjissati, no ca tesaṁ samudayasaccaṁ nuppajjati. aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ maggasaccañca nuppajjissati samudayasaccañca nuppajjati.

(ṅa) paccanīkaokāso

75. yattha dukkhasaccaṁ nuppajjati ...pe0 ....

(ca) paccanīkapuggalokāsā

76. (ka) yassa yattha dukkhasaccaṁ nuppajjati tassa tattha samudayasaccaṁ nuppajjissatīti?

catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha samudayasaccaṁ nuppajjissati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe asaññasattā cavantānaṁ arūpe aggamaggassa ca phalassa ca uppādakkhaṇe tesaṁ tattha dukkhasaccañca nuppajjati samudayasaccañca nuppajjissati.

(kha) yassa vā pana yattha samudayasaccaṁ nuppajjissati tassa tattha dukkhasaccaṁ nuppajjatīti?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha samudayasaccaṁ nuppajjissati, no ca tesaṁ tattha dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha samudayasaccañca nuppajjissati dukkhasaccañca nuppajjati.

(ka) yassa yattha dukkhasaccaṁ nuppajjati tassa tattha maggasaccaṁ nuppajjissatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ nuppajjissati. aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe asaññattā cavantānaṁ arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha dukkhasaccañca nuppajjati maggasaccañca nuppajjissati.

(kha) yassa vā pana yattha maggasaccaṁ nuppajjissati tassa tattha dukkhasaccaṁ nuppajjatīti?

aggamaggassa uppādakkhaṇe arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha maggasaccaṁ nuppajjissati, no ca tesaṁ tattha dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha maggasaccañca nuppajjissati dukkhasaccañca nuppajjati.

77. (ka) yassa yattha samudayasaccaṁ nuppajjati tassa tattha maggasaccaṁ nuppajjissatīti?

yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha samudayasaccaṁ nuppajjati, no ca tesaṁ tattha maggasaccaṁ nuppajjissati. aggamaggasamaṅgīnaṁ arahantānaṁ, āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca nuppajjati maggasaccañca nuppajjissati.

(kha) yassa vā pana yattha maggasaccaṁ nuppajjissati tassa tattha samudayasaccaṁ nuppajjatīti?

āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha maggasaccaṁ nuppajjissati, no ca tesaṁ tattha samudayasaccaṁ nuppajjati. aggamaggasamaṅgīnaṁ arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca nuppajjissati samudayasaccañca nuppajjati.

(6) atītānāgatavāro

(ka) anulomapuggalo

78. (ka) yassa dukkhasaccaṁ uppajjittha tassa samudayasaccaṁ uppajjissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ uppajjittha, no ca tesaṁ samudayasaccaṁ uppajjissati. itaresaṁ tesaṁ dukkhasaccañca uppajjittha samudayasaccañca uppajjissati.

(kha) yassa vā pana samudayasaccaṁ uppajjissati tassa dukkhasaccaṁ uppajjitthāti? āmantā.

(ka) yassa dukkhasaccaṁ uppajjittha tassa maggasaccaṁ uppajjissatīti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ uppajjittha, no ca tesaṁ maggasaccaṁ uppajjissati. yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca uppajjittha maggasaccañca uppajjissati.

(kha) yassa vā pana ...pe0 ...? āmantā.

79. (ka) yassa samudayasaccaṁ uppajjittha tassa maggasaccaṁ uppajjissatīti ? aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ samudayasaccaṁ uppajjittha, no ca tesaṁ maggasaccaṁ uppajjissati. yassa cittassa anantarā aggamaggaṁ paṭilabhissanti, ye caññe maggaṁ paṭilabhissanti tesaṁ samudayasaccañca uppajjittha maggasaccañca uppajjissati.

(kha) yassa vā pana ...pe0 ...? āmantā.

(kha) anulomaokāso

80. yattha dukkhasaccaṁ uppajjittha ...pe0 ....

(ga) anulomapuggalokāsā

81. (ka) yassa yattha dukkhasaccaṁ uppajjittha tassa tattha samudayasaccaṁ uppajjissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha dukkhasaccaṁ uppajjittha, no ca tesaṁ tattha samudayasaccaṁ uppajjissati. itaresaṁ catuvokārānaṁ pañcavokārānaṁ tesaṁ tattha dukkhasaccañca uppajjittha samudayasaccañca uppajjissati.

(kha) yassa vā pana yattha samudayasaccaṁ uppajjissati tassa tattha dukkhasaccaṁ uppajjitthāti?

suddhāvāsaṁ upapajjantānaṁ tesaṁ tattha samudayasaccaṁ uppajjissati, no ca tesaṁ tattha dukkhasaccaṁ uppajjittha. itaresaṁ catuvokārānaṁ pañcavokārānaṁ tesaṁ tattha samudayasaccañca uppajjissati dukkhasaccañca uppajjittha.

(ka) yassa yattha dukkhasaccaṁ uppajjittha tassa tattha maggasaccaṁ uppajjissatīti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha dukkhasaccaṁ uppajjittha, no ca tesaṁ tattha maggasaccaṁ uppajjissati. yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha dukkhasaccañca uppajjittha maggasaccañca uppajjissati.

(kha) yassa vā pana yattha maggasaccaṁ uppajjissati tassa tattha dukkhasaccaṁ uppajjitthāti?

suddhāvāsaṁ upapajjantānaṁ tesaṁ tattha maggasaccaṁ uppajjissati, no ca tesaṁ tattha dukkhasaccaṁ uppajjittha. yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca uppajjissati dukkhasaccañca uppajjittha.

82. (ka) yassa yattha samudayasaccaṁ uppajjittha tassa tattha maggasaccaṁ uppajjissatīti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha samudayasaccaṁ uppajjittha, no ca tesaṁ tattha maggasaccaṁ uppajjissati. yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha samudayasaccañca uppajjittha maggasaccañca uppajjissati.

(kha) yassa vā pana yattha maggasaccaṁ uppajjissati tassa tattha samudayasaccaṁ uppajjitthāti?

suddhāvāsānaṁ dutiye citte vattamāne tesaṁ tattha maggasaccaṁ uppajjissati, no ca tesaṁ tattha samudayasaccaṁ uppajjittha. yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca uppajjissati samudayasaccañca uppajjittha.

(gha) paccanīkapuggalo

83. (ka) yassa dukkhasaccaṁ nuppajjittha tassa samudayasaccaṁ nuppajjissatīti? natthi.

(kha) yassa vā pana samudayasaccaṁ nuppajjissati tassa dukkhasaccaṁ nuppajjitthāti? uppajjittha.

(ka) yassa dukkhasaccaṁ nuppajjittha tassa maggasaccaṁ nuppajjissatīti? natthi.

(kha) yassa vā pana maggasaccaṁ nuppajjissati tassa dukkhasaccaṁ nuppajjitthāti? uppajjittha.

84. (ka) yassa samudayasaccaṁ nuppajjittha tassa maggasaccaṁ nuppajjissatīti? natthi.

(kha) yassa vā pana maggasaccaṁ nuppajjissati tassa samudayasaccaṁ nuppajjitthāti? uppajjittha.

(ṅa) paccanīkaokāso

85. yattha dukkhasaccaṁ nuppajjittha ...pe0 ....

(ca) paccanīkapuggalokāsā

86. (ka) yassa yattha dukkhasaccaṁ nuppajjittha tassa tattha samudayasaccaṁ nuppajjissatīti? uppajjissati.

(kha) yassa vā pana yattha samudayasaccaṁ nuppajjissati tassa tattha dukkhasaccaṁ nuppajjitthāti? uppajjittha.

(ka) yassa yattha dukkhasaccaṁ nuppajjittha tassa tattha maggasaccaṁ nuppajjissatīti? uppajjissati.

(kha) yassa vā pana yattha maggasaccaṁ nuppajjissati tassa tattha dukkhasaccaṁ nuppajjitthāti? uppajjittha.

87. (ka) yassa yattha samudayasaccaṁ nuppajjittha tassa tattha maggasaccaṁ nuppajjissatīti?

suddhāvāsānaṁ dutiye citte vattamāne tesaṁ tattha samudayasaccaṁ nuppajjittha, no ca tesaṁ tattha maggasaccaṁ nuppajjissati. asaññasattānaṁ tesaṁ tattha samudayasaccañca nuppajjittha maggasaccañca nuppajjissati.

(kha) yassa vā pana yattha maggasaccaṁ nuppajjissati tassa tattha samudayasaccaṁ nuppajjitthāti?

aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha maggasaccaṁ nuppajjissati, no ca tesaṁ tattha samudayasaccaṁ nuppajjittha. asaññasattānaṁ tesaṁ tattha maggasaccañca nuppajjissati samudayasaccañca nuppajjittha.

uppādavāro.

2. pavatti 2. nirodhavāro

(1) paccuppannavāro

(ka) anulomapuggalo

88. (ka) yassa dukkhasaccaṁ nirujjhati tassa samudayasaccaṁ nirujjhatīti?

sabbesaṁ cavantānaṁ pavatte taṇhāvippayuttacittassa bhaṅgakkhaṇe tesaṁ dukkhasaccaṁ nirujjhati, no ca tesaṁ samudayasaccaṁ nirujjhati. taṇhāya bhaṅgakkhaṇe tesaṁ dukkhasaccañca nirujjhati samudayasaccañca nirujjhati.

(kha) yassa vā pana samudayasaccaṁ nirujjhati tassa dukkhasaccaṁ nirujjhatīti? āmantā.

(ka) yassa dukkhasaccaṁ nirujjhati tassa maggasaccaṁ nirujjhatīti?

sabbesaṁ cavantānaṁ pavatte maggavippayuttacittassa bhaṅgakkhaṇe tesaṁ dukkhasaccaṁ nirujjhati, no ca tesaṁ maggasaccaṁ nirujjhati. pañcavokāre maggassa bhaṅgakkhaṇe tesaṁ dukkhasaccañca nirujjhati maggasaccañca nirujjhati.

(kha) yassa vā pana maggasaccaṁ nirujjhati tassa dukkhasaccaṁ nirujjhatīti?

arūpe maggassa bhaṅgakkhaṇe tesaṁ maggasaccaṁ nirujjhati, no ca tesaṁ dukkhasaccaṁ nirujjhati. pañcavokāre maggassa bhaṅgakkhaṇe tesaṁ maggasaccañca nirujjhati dukkhasaccañca nirujjhati.

89. (ka) yassa samudayasaccaṁ nirujjhati tassa maggasaccaṁ nirujjhatīti? no.

(kha) yassa vā pana maggasaccaṁ nirujjhati tassa samudayasaccaṁ nirujjhatīti? no.

(kha) anulomaokāso

90. yattha dukkhasaccaṁ nirujjhati tattha samudayasaccaṁ nirujjhatīti?

asaññasatte tattha dukkhasaccaṁ nirujjhati ...pe0 ....

(yatthakaṁ uppādepi nirodhepi uppādanirodhepi sadisaṁ, natthi nānākaraṇaṁ).

(ga) anulomapuggalokāsā

91. yassa yattha dukkhasaccaṁ nirujjhati ...pe0 ....

(yassayatthakampi sadisaṁ vitthāretabbaṁ).

(gha) paccanīkapuggalo

92. (ka) yassa dukkhasaccaṁ na nirujjhati tassa samudayasaccaṁ na nirujjhatīti? āmantā.

(kha) yassa vā pana samudayasaccaṁ na nirujjhati tassa dukkhasaccaṁ na nirujjhatīti?

sabbesaṁ cavantānaṁ pavatte taṇhāvippayuttacittassa bhaṅgakkhaṇe tesaṁ samudayasaccaṁ na nirujjhati, no ca tesaṁ dukkhasaccaṁ na nirujjhati. sabbesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ samudayasaccañca na nirujjhati dukkhasaccañca na nirujjhati.

(ka) yassa dukkhasaccaṁ na nirujjhati tassa maggasaccaṁ na nirujjhatīti?

arūpe maggassa bhaṅgakkhaṇe tesaṁ dukkhasaccaṁ na nirujjhati, no ca tesaṁ maggasaccaṁ na nirujjhati. sabbesaṁ upapajjantānaṁ pavatte cittassa uppādakkhaṇe arūpe phalassa bhaṅgakkhaṇe tesaṁ dukkhasaccañca na nirujjhati maggasaccañca na nirujjhati.

(kha) yassa vā pana maggasaccaṁ na nirujjhati tassa dukkhasaccaṁ na nirujjhatīti?

sabbesaṁ cavantānaṁ pavatte maggavippayuttacittassa bhaṅgakkhaṇe tesaṁ maggasaccaṁ na nirujjhati, no ca tesaṁ dukkhasaccaṁ na nirujjhati. sabbesaṁ upapajjantānaṁ pavatte cittassa uppādakkhaṇe arūpe phalassa bhaṅgakkhaṇe tesaṁ maggasaccañca na nirujjhati dukkhasaccañca na nirujjhati.

93. (ka) yassa samudayasaccaṁ na nirujjhati tassa maggasaccaṁ na nirujjhatīti?

maggassa bhaṅgakkhaṇe tesaṁ samudayasaccaṁ na nirujjhati, no ca tesaṁ maggasaccaṁ na nirujjhati. sabbesaṁ cittassa uppādakkhaṇe taṇhāvippayuttamaggavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ samudayasaccañca na nirujjhati maggasaccañca na nirujjhati.

(kha) yassa vā pana maggasaccaṁ na nirujjhati tassa samudayasaccaṁ na nirujjhatīti?

taṇhāya bhaṅgakkhaṇe tesaṁ maggasaccaṁ na nirujjhati, no ca tesaṁ samudayasaccaṁ na nirujjhati. sabbesaṁ cittassa uppādakkhaṇe maggavippayuttataṇhāvippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ maggasaccañca na nirujjhati samudayasaccañca na nirujjhati.

(ṅa) paccanīkaokāso

94. yattha dukkhasaccaṁ na nirujjhati ...pe0 ....

(ca) paccanīkapuggalokāsā

95. yassa yattha dukkhasaccaṁ na nirujjhati ...pe0 ....

(yassakampi {yassakampi yatthakampi (sī0 syā0)} yassayatthakampi sadisaṁ, yassayatthakepi nirodhasamāpannānanti cetaṁ na kātabbaṁ).

(2) atītavāro

(ka) anulomapuggalo

96. yassa dukkhasaccaṁ nirujjhittha tassa samudayasaccaṁ nirujjhitthāti? āmantā.

(yathā uppādavāre atītā pucchā anulomampi paccanīkampi vibhattā evaṁ nirodhepi vibhajitabbā, natthi nānākaraṇaṁ).

(3) anāgatavāro

(ka) anulomapuggalo

97. (ka) yassa dukkhasaccaṁ nirujjhissati tassa samudayasaccaṁ nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti {paṭilabhissanti tassa cittassa uppādakkhaṇe (sī0 syā0) uppādavāre pana pāṭhantaraṁ natthi} tesaṁ dukkhasaccaṁ nirujjhissati, no ca tesaṁ samudayasaccaṁ nirujjhissati. itaresaṁ tesaṁ dukkhasaccañca nirujjhissati samudayasaccañca nirujjhissati.

(kha) yassa vā pana ...pe0 ...? āmantā.

(ka) yassa dukkhasaccaṁ nirujjhissati tassa maggasaccaṁ nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ nirujjhissati, no ca tesaṁ maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca nirujjhissati maggasaccañca nirujjhissati.

(kha) yassa vā pana ...pe0 .... āmantā.

98. (ka) yassa samudayasaccaṁ nirujjhissati tassa maggasaccaṁ nirujjhissatīti?

ye puthujjanā maggaṁ na paṭilabhissanti tesaṁ samudayasaccaṁ nirujjhissati, no ca tesaṁ maggasaccaṁ nirujjhissati. ye maggaṁ paṭilabhissanti tesaṁ samudayasaccañca nirujjhissati maggasaccañca nirujjhissati.

(kha) yassa vā pana maggasaccaṁ nirujjhissati tassa samudayasaccaṁ nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ maggasaccaṁ nirujjhissati, no ca tesaṁ samudayasaccaṁ nirujjhissati. ye maggaṁ paṭilabhissanti tesaṁ maggasaccañca nirujjhissati samudayasaccañca nirujjhissati.

(kha) anulomaokāso

99. yattha dukkhasaccaṁ nirujjhissati ...pe0 ....

(ga) anulomapuggalokāsā

100. yassa yattha dukkhasaccaṁ nirujjhissati tassa tattha samudayasaccaṁ nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha dukkhasaccaṁ nirujjhissati, no ca tesaṁ tattha samudayasaccaṁ nirujjhissati. itaresaṁ catuvokārānaṁ pañcavokārānaṁ tesaṁ tattha dukkhasaccañca nirujjhissati samudayasaccañca nirujjhissati ...pe0 ....

(yassakampi yassayatthakampi sadisaṁ).

(gha) paccanīkapuggalo

101. (ka) yassa dukkhasaccaṁ na nirujjhissati tassa samudayasaccaṁ na nirujjhissatīti? āmantā.

(kha) yassa vā pana samudayasaccaṁ na nirujjhissati tassa dukkhasaccaṁ na nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ samudayasaccaṁ na nirujjhissati, no ca tesaṁ dukkhasaccaṁ na nirujjhissati. pacchimacittassa bhaṅgakkhaṇe tesaṁ samudayasaccañca na nirujjhissati dukkhasaccañca na nirujjhissati.

(ka) yassa dukkhasaccaṁ na nirujjhissati tassa maggasaccaṁ na nirujjhissatīti? āmantā.

(kha) yassa vā pana maggasaccaṁ na nirujjhissati tassa dukkhasaccaṁ na nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ maggasaccaṁ na nirujjhissati, no ca tesaṁ dukkhasaccaṁ na nirujjhissati. pacchimacittassa bhaṅgakkhaṇe tesaṁ maggasaccañca na nirujjhissati dukkhasaccañca na nirujjhissati.

102. (ka) yassa samudayasaccaṁ na nirujjhissati tassa maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ samudayasaccaṁ na nirujjhissati, no ca tesaṁ maggasaccaṁ na nirujjhissati. aggamaggassa bhaṅgakkhaṇe arahantānaṁ tesaṁ samudayasaccañca na nirujjhissati maggasaccañca na nirujjhissati.

(kha) yassa vā pana maggasaccaṁ na nirujjhissati tassa samudayasaccaṁ na nirujjhissatīti?

ye puthujjanā maggaṁ na paṭilabhissanti tesaṁ maggasaccaṁ na nirujjhissati, no ca tesaṁ samudayasaccaṁ na nirujjhissati. aggamaggassa bhaṅgakkhaṇe arahantānaṁ tesaṁ maggasaccañca na nirujjhissati samudayasaccañca na nirujjhissati.

(ṅa) paccanīkaokāso

103. yattha dukkhasaccaṁ na nirujjhissati ...pe0 ....

(ca) paccanīkapuggalokāsā

104. (ka) yassa yattha dukkhasaccaṁ na nirujjhissati tassa tattha samudayasaccaṁ na nirujjhissatīti? āmantā.

(kha) yassa vā pana yattha samudayasaccaṁ na nirujjhissati tassa tattha dukkhasaccaṁ na nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha samudayasaccaṁ na nirujjhissati, no ca tesaṁ tattha dukkhasaccaṁ na nirujjhissati. pacchimacittassa bhaṅgakkhaṇe tesaṁ tattha samudayasaccañca na nirujjhissati dukkhasaccañca na nirujjhissati.

(ka) yassa yattha dukkhasaccaṁ na nirujjhissati tassa tattha maggasaccaṁ na nirujjhissatīti? āmantā.

(kha) yassa vā pana yattha maggasaccaṁ na nirujjhissati tassa tattha dukkhasaccaṁ na nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha maggasaccaṁ na nirujjhissati, no ca tesaṁ tattha dukkhasaccaṁ na nirujjhissati. pacchimacittassa bhaṅgakkhaṇe tesaṁ tattha maggasaccañca na nirujjhissati dukkhasaccañca na nirujjhissati.

105. (ka) yassa yattha samudayasaccaṁ na nirujjhissati tassa tattha maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ tattha samudayasaccaṁ na nirujjhissati, no ca tesaṁ tattha maggasaccaṁ na nirujjhissati. aggamaggassa bhaṅgakkhaṇe arahantānaṁ asaññasattānaṁ tesaṁ tattha samudayasaccañca na nirujjhissati maggasaccañca na nirujjhissati.

(kha) yassa vā pana yattha maggasaccaṁ na nirujjhissati tassa tattha samudayasaccaṁ na nirujjhissatīti?

āpāyikānaṁ ye ca puthujjanā maggaṁ na paṭilabhissanti tesaṁ tattha maggasaccaṁ na nirujjhissati, no ca tesaṁ tattha samudayasaccaṁ na nirujjhissati. aggamaggassa bhaṅgakkhaṇe arahantānaṁ asaññasattānaṁ tesaṁ tattha maggasaccañca na nirujjhissati samudayasaccañca na nirujjhissati.

(4) paccuppannātītavāro

(ka) anulomapuggalo

106. (ka) yassa dukkhasaccaṁ nirujjhati tassa samudayasaccaṁ nirujjhitthāti? āmantā.

(kha) yassa vā pana samudayasaccaṁ nirujjhittha tassa dukkhasaccaṁ nirujjhatīti?

sabbesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ samudayasaccaṁ nirujjhittha, no ca tesaṁ dukkhasaccaṁ nirujjhati. sabbesaṁ cavantānaṁ pavatte cittassa bhaṅgakkhaṇe tesaṁ samudayasaccañca nirujjhittha dukkhasaccañca nirujjhati.

(ka) yassa dukkhasaccaṁ nirujjhati tassa maggasaccaṁ nirujjhitthāti?

anabhisametāvīnaṁ cavantānaṁ pavatte cittassa bhaṅgakkhaṇe tesaṁ dukkhasaccaṁ nirujjhati, no ca tesaṁ maggasaccaṁ nirujjhittha. abhisametāvīnaṁ cavantānaṁ pavatte cittassa bhaṅgakkhaṇe tesaṁ dukkhasaccañca nirujjhati maggasaccañca nirujjhittha.

(kha) yassa vā pana maggasaccaṁ nirujjhittha tassa dukkhasaccaṁ nirujjhatīti?

abhisametāvīnaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ maggasaccaṁ nirujjhittha, no ca tesaṁ dukkhasaccaṁ nirujjhati. abhisametāvīnaṁ cavantānaṁ pavatte cittassa bhaṅgakkhaṇe tesaṁ maggasaccañca nirujjhittha dukkhasaccañca nirujjhati.

107. (ka) yassa samudayasaccaṁ nirujjhati tassa maggasaccaṁ nirujjhitthāti?

anabhisametāvīnaṁ taṇhāya bhaṅgakkhaṇe tesaṁ samudayasaccaṁ nirujjhati, no ca tesaṁ maggasaccaṁ nirujjhittha. abhisametāvīnaṁ taṇhāya bhaṅgakkhaṇe tesaṁ samudayasaccañca nirujjhati maggasaccañca nirujjhittha.

(kha) yassa vā pana maggasaccaṁ nirujjhittha tassa samudayasaccaṁ nirujjhatīti?

abhisametāvīnaṁ taṇhāya uppādakkhaṇe taṇhāvippayuttacitte vattamāne nirodhasamāpannānaṁ tesaṁ maggasaccaṁ nirujjhittha, no ca tesaṁ samudayasaccaṁ nirujjhati. abhisametāvīnaṁ taṇhāya bhaṅgakkhaṇe tesaṁ maggasaccañca nirujjhittha samudayasaccañca nirujjhati.

(kha) anulomaokāso

108. yattha dukkhasaccaṁ nirujjhati ...pe0 ....

(ga) anulomapuggalokāsā

109. (ka) yassa yattha dukkhasaccaṁ nirujjhati tassa tattha samudayasaccaṁ nirujjhitthāti?

suddhāvāsānaṁ upapatticittassa bhaṅgakkhaṇe asaññasattā cavantānaṁ tesaṁ tattha dukkhasaccaṁ nirujjhati, no ca tesaṁ tattha samudayasaccaṁ nirujjhittha. itaresaṁ catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha dukkhasaccañca nirujjhati samudayasaccañca nirujjhittha.

(kha) yassa vā pana yattha samudayasaccaṁ nirujjhittha tassa tattha dukkhasaccaṁ nirujjhatīti?

catuvokāraṁ pañcavokāraṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha samudayasaccaṁ nirujjhittha, no ca tesaṁ tattha dukkhasaccaṁ nirujjhati. catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha samudayasaccañca nirujjhittha dukkhasaccañca nirujjhati.

(ka) yassa yattha dukkhasaccaṁ nirujjhati tassa tattha maggasaccaṁ nirujjhitthāti?

suddhāvāsānaṁ upapatticittassa bhaṅgakkhaṇe anabhisametāvīnaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha dukkhasaccaṁ nirujjhati, no ca tesaṁ tattha maggasaccaṁ nirujjhittha. abhisametāvīnaṁ cavantānaṁ pavatte cittassa bhaṅgakkhaṇe tesaṁ tattha dukkhasaccañca nirujjhati maggasaccañca nirujjhittha.

(kha) yassa vā pana yattha maggasaccaṁ nirujjhittha tassa tattha dukkhasaccaṁ nirujjhatīti?

abhisametāvīnaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha maggasaccaṁ nirujjhittha, no ca tesaṁ tattha dukkhasaccaṁ nirujjhati. abhisametāvīnaṁ cavantānaṁ pavatte cittassa bhaṅgakkhaṇe tesaṁ tattha maggasaccañca nirujjhittha dukkhasaccañca nirujjhati.

110. (ka) yassa yattha samudayasaccaṁ nirujjhati tassa tattha maggasaccaṁ nirujjhitthāti?

anabhisametāvīnaṁ taṇhāya bhaṅgakkhaṇe tesaṁ tattha samudayasaccaṁ nirujjhati, no ca tesaṁ tattha maggasaccaṁ nirujjhittha. abhisametāvīnaṁ taṇhāya bhaṅgakkhaṇe tesaṁ tattha samudayasaccañca nirujjhati maggasaccañca nirujjhittha.

(kha) yassa vā pana yattha maggasaccaṁ nirujjhittha tassa tattha samudayasaccaṁ nirujjhatīti?

abhisametāvīnaṁ taṇhāya uppādakkhaṇe taṇhāvippayuttacitte vattamāne tesaṁ tattha maggasaccaṁ nirujjhittha, no ca tesaṁ tattha samudayasaccaṁ nirujjhati. abhisametāvīnaṁ taṇhāya bhaṅgakkhaṇe tesaṁ tattha maggasaccañca nirujjhittha samudayasaccañca nirujjhati.

(gha) paccanīkapuggalo

111. (ka) yassa dukkhasaccaṁ na nirujjhati tassa samudayasaccaṁ na nirujjhitthāti? nirujjhittha.

(kha) yassa vā pana samudayasaccaṁ na nirujjhittha tassa dukkhasaccaṁ na nirujjhatīti? natthi.

(ka) yassa dukkhasaccaṁ na nirujjhati tassa maggasaccaṁ na nirujjhitthāti?

abhisametāvīnaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ dukkhasaccaṁ na nirujjhati, no ca tesaṁ maggasaccaṁ na nirujjhittha. anabhisametāvīnaṁ upapajjantānaṁ pavatte cittassa uppādakkhaṇe tesaṁ dukkhasaccañca na nirujjhati maggasaccañca na nirujjhittha.

(kha) yassa vā pana maggasaccaṁ na nirujjhittha tassa dukkhasaccaṁ na nirujjhatīti?

anabhisametāvīnaṁ cavantānaṁ pavatte cittassa bhaṅgakkhaṇe tesaṁ maggasaccaṁ na nirujjhittha, no ca tesaṁ dukkhasaccaṁ na nirujjhati. anabhisametāvīnaṁ upapajjantānaṁ pavatte cittassa uppādakkhaṇe tesaṁ maggasaccañca na nirujjhittha dukkhasaccañca na nirujjhati.

112. (ka) yassa samudayasaccaṁ na nirujjhati tassa maggasaccaṁ na nirujjhitthāti?

abhisametāvīnaṁ taṇhāya uppādakkhaṇe taṇhāvippayuttacitte vattamāne nirodhasamāpannānaṁ tesaṁ samudayasaccaṁ na nirujjhati, no ca tesaṁ maggasaccaṁ na nirujjhittha. anabhisametāvīnaṁ taṇhāya uppādakkhaṇe taṇhāvippayuttacitte vattamāne asaññasattānaṁ tesaṁ samudayasaccañca na nirujjhati maggasaccañca na nirujjhittha.

(kha) yassa vā pana maggasaccaṁ na nirujjhittha tassa samudayasaccaṁ na nirujjhatīti?

anabhisametāvīnaṁ taṇhāya bhaṅgakkhaṇe tesaṁ maggasaccaṁ na nirujjhittha, no ca tesaṁ samudayasaccaṁ na nirujjhati. anabhisametāvīnaṁ taṇhāya uppādakkhaṇe taṇhāvippayuttacitte vattamāne asaññasattānaṁ tesaṁ maggasaccañca na nirujjhittha samudayasaccañca na nirujjhati.

(ṅa) paccanīkaokāso

113. yattha dukkhasaccaṁ na nirujjhati ...pe0 ....

(ca) paccanīkapuggalokāsā

114. (ka) yassa yattha dukkhasaccaṁ na nirujjhati tassa tattha samudayasaccaṁ na nirujjhitthāti?

catuvokāraṁ pañcavokāraṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha dukkhasaccaṁ na nirujjhati, no ca tesaṁ tattha samudayasaccaṁ na nirujjhittha. suddhāvāsānaṁ upapatticittassa uppādakkhaṇe asaññasattaṁ upapajjantānaṁ tesaṁ tattha dukkhasaccañca na nirujjhati samudayasaccañca na nirujjhittha.

(kha) yassa vā pana yattha samudayasaccaṁ na nirujjhittha tassa tattha dukkhasaccaṁ na nirujjhatīti?

suddhāvāsānaṁ upapatticittassa bhaṅgakkhaṇe asaññasattā cavantānaṁ tesaṁ tattha samudayasaccaṁ na nirujjhittha, no ca tesaṁ tattha dukkhasaccaṁ na nirujjhati. suddhāvāsānaṁ upapatticittassa uppādakkhaṇe asaññasattaṁ upapajjantānaṁ tesaṁ tattha samudayasaccañca na nirujjhittha dukkhasaccañca na nirujjhati.

(ka) yassa yattha dukkhasaccaṁ na nirujjhati tassa tattha maggasaccaṁ na nirujjhitthāti?

abhisametāvīnaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha dukkhasaccaṁ na nirujjhati, no ca tesaṁ tattha maggasaccaṁ na nirujjhittha. suddhāvāsānaṁ upapatticittassa uppādakkhaṇe anabhisametāvīnaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccañca na nirujjhati maggasaccañca na nirujjhittha.

(kha) yassa vā pana yattha maggasaccaṁ na nirujjhittha tassa tattha dukkhasaccaṁ na nirujjhatīti?

suddhāvāsānaṁ upapatticittassa bhaṅgakkhaṇe anabhisametāvīnaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha maggasaccaṁ na nirujjhittha, no ca tesaṁ tattha dukkhasaccaṁ na nirujjhati. suddhāvāsānaṁ upapatticittassa uppādakkhaṇe anabhisametāvīnaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha maggasaccañca na nirujjhittha dukkhasaccañca na nirujjhati.

115. (ka) yassa yattha samudayasaccaṁ na nirujjhati tassa tattha maggasaccaṁ na nirujjhitthāti?

abhisametāvīnaṁ taṇhāya uppādakkhaṇe taṇhāvippayuttacitte vattamāne tesaṁ tattha samudayasaccaṁ na nirujjhati, no ca tesaṁ tattha maggasaccaṁ na nirujjhittha. suddhāvāsānaṁ dutiye citte vattamāne anabhisametāvīnaṁ taṇhāya uppādakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca na nirujjhati maggasaccañca na nirujjhittha.

(kha) yassa vā pana yattha maggasaccaṁ na nirujjhittha tassa tattha samudayasaccaṁ na nirujjhatīti?

anabhisametāvīnaṁ taṇhāya bhaṅgakkhaṇe tesaṁ tattha maggasaccaṁ na nirujjhittha, no ca tesaṁ tattha samudayasaccaṁ na nirujjhati. suddhāvāsānaṁ dutiye citte vattamāne anabhisametāvīnaṁ taṇhāya uppādakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca na nirujjhittha samudayasaccañca na nirujjhati.

(5) paccuppannānāgatavāro

(ka) anulomapuggalo

116. (ka) yassa dukkhasaccaṁ nirujjhati tassa samudayasaccaṁ nirujjhissatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe tesaṁ dukkhasaccaṁ nirujjhati, no ca tesaṁ samudayasaccaṁ nirujjhissati. itaresaṁ cavantānaṁ pavatte cittassa bhaṅgakkhaṇe tesaṁ dukkhasaccañca nirujjhati samudayasaccañca nirujjhissati.

(kha) yassa vā pana samudayasaccaṁ nirujjhissati tassa dukkhasaccaṁ nirujjhatīti?

sabbesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ samudayasaccaṁ nirujjhissati, no ca tesaṁ dukkhasaccaṁ nirujjhati. sabbesaṁ cavantānaṁ pavatte cittassa bhaṅgakkhaṇe tesaṁ samudayasaccañca nirujjhissati dukkhasaccañca nirujjhati.

(ka) yassa dukkhasaccaṁ nirujjhati tassa maggasaccaṁ nirujjhissatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe tesaṁ dukkhasaccaṁ nirujjhati, no ca tesaṁ maggasaccaṁ nirujjhissati. yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe tesaṁ dukkhasaccañca nirujjhati maggasaccañca nirujjhissati.

(kha) yassa vā pana maggasaccaṁ nirujjhissati tassa dukkhasaccaṁ nirujjhatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ maggasaccaṁ nirujjhissati, no ca tesaṁ dukkhasaccaṁ nirujjhati. yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe tesaṁ maggasaccañca nirujjhissati dukkhasaccañca nirujjhati.

117. (ka) yassa samudayasaccaṁ nirujjhati tassa maggasaccaṁ nirujjhissatīti?

ye puthujjanā maggaṁ na paṭilabhissanti tesaṁ taṇhāya bhaṅgakkhaṇe tesaṁ samudayasaccaṁ nirujjhati, no ca tesaṁ maggasaccaṁ nirujjhissati. ye maggaṁ paṭilabhissanti tesaṁ taṇhāya bhaṅgakkhaṇe tesaṁ samudayasaccañca nirujjhati maggasaccañca nirujjhissati.

(kha) yassa vā pana maggasaccaṁ nirujjhissati tassa samudayasaccaṁ nirujjhatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya uppādakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ maggasaccaṁ nirujjhissati, no ca tesaṁ samudayasaccaṁ nirujjhati. ye maggaṁ paṭilabhissanti tesaṁ taṇhāya bhaṅgakkhaṇe tesaṁ maggasaccañca nirujjhissati samudayasaccañca nirujjhati.

(kha) anulomaokāso

118. yattha dukkhasaccaṁ nirujjhati ...pe0 ....

(ga) anulomapuggalokāsā

119. (ka) yassa yattha dukkhasaccaṁ nirujjhati tassa tattha samudayasaccaṁ nirujjhissatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe asaññasattā cavantānaṁ tesaṁ tattha dukkhasaccaṁ nirujjhati, no ca tesaṁ tattha samudayasaccaṁ nirujjhissati. itaresaṁ catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha dukkhasaccañca nirujjhati samudayasaccañca nirujjhissati.

(kha) yassa vā pana yattha samudayasaccaṁ nirujjhissati tassa tattha dukkhasaccaṁ nirujjhatīti?

catuvokāraṁ pañcavokāraṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha samudayasaccaṁ nirujjhissati, no ca tesaṁ tattha dukkhasaccaṁ nirujjhati. catuvokārā pañcavokārā cavantānaṁ pavatte cittassa bhaṅgakkhaṇe tesaṁ tattha samudayasaccañca nirujjhissati dukkhasaccañca nirujjhati.

(ka) yassa yattha dukkhasaccaṁ nirujjhati tassa tattha maggasaccaṁ nirujjhissatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha dukkhasaccaṁ nirujjhati, no ca tesaṁ tattha maggasaccaṁ nirujjhissati. yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe tesaṁ tattha dukkhasaccañca nirujjhati maggasaccañca nirujjhissati.

(kha) yassa vā pana yattha maggasaccaṁ nirujjhissati tassa tattha dukkhasaccaṁ nirujjhatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha maggasaccaṁ nirujjhissati, no ca tesaṁ tattha dukkhasaccaṁ nirujjhati. yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe tesaṁ tattha maggasaccañca nirujjhissati dukkhasaccañca nirujjhati.

120. (ka) yassa yattha samudayasaccaṁ nirujjhati tassa tattha maggasaccaṁ nirujjhissatīti?

āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe tesaṁ tattha samudayasaccaṁ nirujjhati, no ca tesaṁ tattha maggasaccaṁ nirujjhissati. ye maggaṁ paṭilabhissanti tesaṁ taṇhāya bhaṅgakkhaṇe tesaṁ tattha samudayasaccañca nirujjhati maggasaccañca nirujjhissati.

(kha) yassa vā pana yattha maggasaccaṁ nirujjhissati tassa tattha samudayasaccaṁ nirujjhatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya uppādakkhaṇe taṇhāvippayuttacitte vattamāne tesaṁ tattha maggasaccaṁ nirujjhissati, no ca tesaṁ tattha samudayasaccaṁ nirujjhati. ye maggaṁ paṭilabhissanti tesaṁ taṇhāya bhaṅgakkhaṇe tesaṁ tattha maggasaccañca nirujjhissati samudayasaccañca nirujjhati.

(gha) paccanīkapuggalo

121. (ka) yassa dukkhasaccaṁ na nirujjhati tassa samudayasaccaṁ na nirujjhissatīti?

sabbesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ dukkhasaccaṁ na nirujjhati, no ca tesaṁ samudayasaccaṁ na nirujjhissati. aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṁ dukkhasaccañca na nirujjhati samudayasaccañca na nirujjhissati.

(kha) yassa vā pana samudayasaccaṁ na nirujjhissati tassa dukkhasaccaṁ na nirujjhatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe tesaṁ samudayasaccaṁ na nirujjhissati, no ca tesaṁ dukkhasaccaṁ na nirujjhati. aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṁ samudayasaccañca na nirujjhissati dukkhasaccañca na nirujjhati.

(ka) yassa dukkhasaccaṁ na nirujjhati tassa maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ dukkhasaccaṁ na nirujjhati, no ca tesaṁ maggasaccaṁ na nirujjhissati. arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṁ dukkhasaccañca na nirujjhati maggasaccañca na nirujjhissati.

(kha) yassa vā pana maggasaccaṁ na nirujjhissati tassa dukkhasaccaṁ na nirujjhatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe tesaṁ maggasaccaṁ na nirujjhissati, no ca tesaṁ dukkhasaccaṁ na nirujjhati. arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe tesaṁ maggasaccañca na nirujjhissati dukkhasaccañca na nirujjhati.

122. (ka) yassa samudayasaccaṁ na nirujjhati tassa maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya uppādakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ samudayasaccaṁ na nirujjhati, no ca tesaṁ maggasaccaṁ na nirujjhissati. aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe taṇhāvippayuttacitte vattamāne tesaṁ samudayasaccañca na nirujjhati maggasaccañca na nirujjhissati.

(kha) yassa vā pana maggasaccaṁ na nirujjhissati tassa samudayasaccaṁ na nirujjhatīti?

ye puthujjanā maggaṁ na paṭilabhissanti tesaṁ taṇhāya bhaṅgakkhaṇe tesaṁ maggasaccaṁ na nirujjhissati, no ca tesaṁ samudayasaccaṁ na nirujjhati. aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe taṇhāvippayuttacitte vattamāne {vattamāne, nirodhasamāpannānaṁ asaññasattānaṁ (sī0 syā0)} tesaṁ maggasaccañca na nirujjhissati samudayasaccañca na nirujjhati.

(ṅa) paccanīkaokāso

123. yattha dukkhasaccaṁ na nirujjhati ...pe0 ....

(ca) paccanīkapuggalokāsā

124. (ka) yassa yattha dukkhasaccaṁ na nirujjhati tassa tattha samudayasaccaṁ na nirujjhissatīti?

catuvokāraṁ pañcavokāraṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha dukkhasaccaṁ na nirujjhati, no ca tesaṁ tattha samudayasaccaṁ na nirujjhissati. aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ arūpe aggamaggassa ca phalassa ca bhaṅgakkhaṇe asaññasattaṁ upapajjantānaṁ tesaṁ tattha dukkhasaccañca na nirujjhati samudayasaccañca na nirujjhissati.

(kha) yassa vā pana yattha samudayasaccaṁ na nirujjhissati tassa tattha dukkhasaccaṁ na nirujjhatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe asaññasattā cavantānaṁ tesaṁ tattha samudayasaccaṁ na nirujjhissati, no ca tesaṁ tattha dukkhasaccaṁ na nirujjhati. aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe arūpe aggamaggassa ca phalassa ca bhaṅgakkhaṇe asaññasattaṁ upapajjantānaṁ tesaṁ tattha samudayasaccañca na nirujjhissati dukkhasaccañca na nirujjhati.

(ka) yassa yattha dukkhasaccaṁ na nirujjhati tassa tattha maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe arūpe maggassa ca phalassa ca bhaṅgakkhaṇe tesaṁ tattha dukkhasaccaṁ na nirujjhati, no ca tesaṁ tattha maggasaccaṁ na nirujjhissati. arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ arūpe aggamaggassa ca phalassa ca bhaṅgakkhaṇe tesaṁ tattha dukkhasaccañca na nirujjhati maggasaccañca na nirujjhissati.

(kha) yassa vā pana yattha maggasaccaṁ na nirujjhissati tassa tattha dukkhasaccaṁ na nirujjhatīti?

aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha maggasaccaṁ na nirujjhissati, no ca tesaṁ tattha dukkhasaccaṁ na nirujjhati. arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe arūpe aggamaggassa ca phalassa ca bhaṅgakkhaṇe asaññasattaṁ upapajjantānaṁ tesaṁ tattha maggasaccañca na nirujjhissati dukkhasaccañca na nirujjhati.

125. (ka) yassa yattha samudayasaccaṁ na nirujjhati tassa tattha maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya uppādakkhaṇe taṇhāvippayuttacitte vattamāne tesaṁ tattha samudayasaccaṁ na nirujjhati, no ca tesaṁ tattha maggasaccaṁ na nirujjhissati. aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca na nirujjhati maggasaccañca na nirujjhissati.

(kha) yassa vā pana yattha maggasaccaṁ na nirujjhissati tassa tattha samudayasaccaṁ na nirujjhatīti?

āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe tesaṁ tattha maggasaccaṁ na nirujjhissati, no ca tesaṁ tattha samudayasaccaṁ na nirujjhati. aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca na nirujjhissati samudayasaccañca na nirujjhiti.

(6) atītānāgatavāro

(ka) anulomapuggalo

126. (ka) yassa dukkhasaccaṁ nirujjhittha tassa samudayasaccaṁ nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ nirujjhittha, no ca tesaṁ samudayasaccaṁ nirujjhissati. itaresaṁ tesaṁ dukkhasaccañca nirujjhittha samudayasaccañca nirujjhissati.

(kha) yassa vā pana ...pe0 ...? āmantā.

(ka) yassa dukkhasaccaṁ nirujjhittha tassa maggasaccaṁ nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ nirujjhittha, no ca tesaṁ maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca nirujjhittha maggasaccañca nirujjhissati.

(kha) yassa vā pana ...pe0 ...? āmantā.

127. (ka) yassa samudayasaccaṁ nirujjhittha tassa maggasaccaṁ nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ samudayasaccaṁ nirujjhittha, no ca tesaṁ maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ samudayasaccañca nirujjhittha maggasaccañca nirujjhissati.

(kha) yassa vā pana ...pe0 ...? āmantā.

(kha) anulomaokāso

128. yattha dukkhasaccaṁ nirujjhittha ...pe0 ....

(ga) anulomapuggalokāsā

129. (ka) yassa yattha dukkhasaccaṁ nirujjhittha tassa tattha samudayasaccaṁ nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha dukkhasaccaṁ nirujjhittha, no ca tesaṁ tattha samudayasaccaṁ nirujjhissati. itaresaṁ catuvokārānaṁ pañcavokārānaṁ tesaṁ tattha dukkhasaccañca nirujjhittha samudayasaccañca nirujjhissati.

(kha) yassa vā pana yattha samudayasaccaṁ nirujjhissati tassa tattha dukkhasaccaṁ nirujjhitthāti ?

suddhāvāsaṁ upapajjantānaṁ tesaṁ tattha samudayasaccaṁ nirujjhissati, no ca tesaṁ tattha dukkhasaccaṁ nirujjhittha. itaresaṁ catuvokārānaṁ pañcavokārānaṁ tesaṁ tattha samudayasaccañca nirujjhissati dukkhasaccañca nirujjhittha.

(ka) yassa yattha dukkhasaccaṁ nirujjhittha tassa tattha maggasaccaṁ nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha dukkhasaccaṁ nirujjhittha, no ca tesaṁ tattha maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha dukkhasaccañca nirujjhittha maggasaccañca nirujjhissati.

(kha) yassa vā pana yattha maggasaccaṁ nirujjhissati tassa tattha dukkhasaccaṁ nirujjhitthāti?

suddhāvāsaṁ upapajjantānaṁ tesaṁ tattha maggasaccaṁ nirujjhissati, no ca tesaṁ tattha dukkhasaccaṁ nirujjhittha. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca nirujjhissati dukkhasaccañca nirujjhittha.

130. (ka) yassa yattha samudayasaccaṁ nirujjhittha tassa tattha maggasaccaṁ nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha samudayasaccaṁ nirujjhittha, no ca tesaṁ tattha maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha samudayasaccañca nirujjhittha maggasaccañca nirujjhissati.

(kha) yassa vā pana yattha maggasaccaṁ nirujjhissati tassa tattha samudayasaccaṁ nirujjhitthāti.

suddhāvāsānaṁ dutiye citte vattamāne tesaṁ tattha maggasaccaṁ nirujjhissati, no ca tesaṁ tattha samudayasaccaṁ nirujjhittha. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca nirujjhissati samudayasaccañca nirujjhittha.

(gha) paccanīkapuggalo

131. (ka) yassa dukkhasaccaṁ na nirujjhittha tassa samudayasaccaṁ na nirujjhissatīti? natthi.

(kha) yassa vā pana samudayasaccaṁ na nirujjhissati tassa dukkhasaccaṁ na nirujjhitthāti? nirujjhittha.

(ka) yassa dukkhasaccaṁ na nirujjhittha tassa maggasaccaṁ na nirujjhissatīti ? natthi.

(kha) yassa vā pana maggasaccaṁ na nirujjhissati tassa dukkhasaccaṁ na nirujjhitthāti? nirujjhittha.

132. (ka) yassa samudayasaccaṁ na nirujjhittha tassa maggasaccaṁ na nirujjhissatīti? natthi.

(kha) yassa vā pana maggasaccaṁ na nirujjhissati tassa samudayasaccaṁ na nirujjhitthāti? nirujjhittha.

(ṅa) paccanīkaokāso

133. yattha dukkhasaccaṁ na nirujjhittha ...pe0 ....

(ca) paccanīkapuggalokāsā

134. (ka) yassa yattha dukkhasaccaṁ na nirujjhittha tassa tattha samudayasaccaṁ na nirujjhissatīti? nirujjhissati.

(kha) yassa vā pana yattha samudayasaccaṁ na nirujjhissati tassa tattha dukkhasaccaṁ na nirujjhitthāti? nirujjhittha.

(ka) yassa yattha dukkhasaccaṁ na nirujjhittha tassa tattha maggasaccaṁ na nirujjhissatīti? nirujjhissati.

(kha) yassa vā pana yattha maggasaccaṁ na nirujjhissati tassa tattha dukkhasaccaṁ na nirujjhitthāti? nirujjhittha.

135. (ka) yassa yattha samudayasaccaṁ na nirujjhittha tassa tattha maggasaccaṁ na nirujjhissatīti?

suddhāvāsānaṁ dutiye citte vattamāne tesaṁ tattha samudayasaccaṁ na nirujjhittha, no ca tesaṁ tattha maggasaccaṁ na nirujjhissati. asaññasattānaṁ tesaṁ tattha samudayasaccañca na nirujjhittha maggasaccañca na nirujjhissati.

(kha) yassa vā pana yattha maggasaccaṁ na nirujjhissati tassa tattha samudayasaccaṁ na nirujjhitthāti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha maggasaccaṁ na nirujjhissati, no ca tesaṁ tattha samudayasaccaṁ na nirujjhittha. asaññasattānaṁ tesaṁ tattha maggasaccañca na nirujjhissati samudayasaccañca na nirujjhittha.

nirodhavāro.

2. pavatti 3. uppādanirodhavāro

(1) paccuppannavāro

(ka) anulomapuggalo

136. (ka) yassa dukkhasaccaṁ uppajjati tassa samudayasaccaṁ nirujjhatīti? no.

(kha) yassa vā pana samudayasaccaṁ nirujjhati tassa dukkhasaccaṁ uppajjatīti? no.

(ka) yassa dukkhasaccaṁ uppajjati tassa maggasaccaṁ nirujjhatīti? no.

(kha) yassa vā pana maggasaccaṁ nirujjhati tassa dukkhasaccaṁ uppajjatīti? no.

137. (ka) yassa samudayasaccaṁ uppajjati tassa maggasaccaṁ nirujjhatīti? no.

(kha) yassa vā pana maggasaccaṁ nirujjhati tassa samudayasaccaṁ uppajjatīti? no.

(kha) anulomaokāso

138. yattha dukkhasaccaṁ uppajjati tattha samudayasaccaṁ nirujjhatīti?

asaññasatte tattha dukkhasaccaṁ uppajjati, no ca tattha samudayasaccaṁ nirujjhati ...pe0 ....

(yatthakaṁ uppādavārepi nirodhavārepi uppādanirodhavārepi sadisaṁ natthi nānākaraṇaṁ).

(ga) anulomapuggalokāsā

139. yassa yattha dukkhasaccaṁ uppajjati tassa tattha samudayasaccaṁ nirujjhatīti? no.

(yassakampi yassayatthakampi sadisaṁ).

(gha) paccanīkapuggalo

140. (ka) yassa dukkhasaccaṁ nuppajjati tassa samudayasaccaṁ na nirujjhatīti?

taṇhāya bhaṅgakkhaṇe tesaṁ dukkhasaccaṁ nuppajjati, no ca tesaṁ samudayasaccaṁ na nirujjhati. sabbesaṁ cavantānaṁ pavatte taṇhāvippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccañca nuppajjati samudayasaccañca na nirujjhati.

(kha) yassa vā pana samudayasaccaṁ na nirujjhati tassa dukkhasaccaṁ nuppajjatīti?

sabbesaṁ upapajjantānaṁ pavatte cittassa uppādakkhaṇe tesaṁ samudayasaccaṁ na nirujjhati, no ca tesaṁ dukkhasaccaṁ nuppajjati. sabbesaṁ cavantānaṁ pavatte taṇhāvippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccañca na nirujjhati dukkhasaccañca nuppajjati.

(ka) yassa dukkhasaccaṁ nuppajjati tassa maggasaccaṁ na nirujjhatīti?

maggassa bhaṅgakkhaṇe tesaṁ dukkhasaccaṁ nuppajjati, no ca tesaṁ maggasaccaṁ na nirujjhati. sabbesaṁ cavantānaṁ pavatte maggavippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccañca nuppajjati maggasaccañca na nirujjhati.

(kha) yassa vā pana maggasaccaṁ na nirujjhati tassa dukkhasaccaṁ nuppajjatīti?

sabbesaṁ upapajjantānaṁ pavatte cittassa uppādakkhaṇe tesaṁ maggasaccaṁ na nirujjhati, no ca tesaṁ dukkhasaccaṁ nuppajjati. sabbesaṁ cavantānaṁ pavatte maggavippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccañca na nirujjhati dukkhasaccañca nuppajjati.

141. (ka) yassa samudayasaccaṁ nuppajjati tassa maggasaccaṁ na nirujjhatīti?

maggassa bhaṅgakkhaṇe tesaṁ samudayasaccaṁ nuppajjati, no ca tesaṁ maggasaccaṁ na nirujjhati. taṇhāvippayuttacittassa uppādakkhaṇe maggavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ samudayasaccañca nuppajjati maggasaccañca na nirujjhati.

(kha) yassa vā pana maggasaccaṁ na nirujjhati tassa samudayasaccaṁ nuppajjatīti?

taṇhāya uppādakkhaṇe tesaṁ maggasaccaṁ na nirujjhati, no ca tesaṁ samudayasaccaṁ nuppajjati. maggavippayuttacittassa bhaṅgakkhaṇe taṇhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ maggasaccañca na nirujjhati samudayasaccañca nuppajjati.

(ṅa) paccanīkaokāso

142. yattha dukkhasaccaṁ nuppajjati ...pe0 ....

(ca) paccanīkapuggalokāsā

143. yassa yattha dukkhasaccaṁ nuppajjati ...pe0 ....

(yassakampi yassayatthakampi sadisaṁ, yassayatthakepi nirodhasamāpannānanti na kātabbaṁ).

(2) atītavāro

(ka) anulomapuggalo

144. (ka) yassa dukkhasaccaṁ uppajjittha tassa samudayasaccaṁ nirujjhitthāti? āmantā.

(kha) yassa vā pana ...pe0 ...? āmantā.

(atītā pucchā yathā uppādavāre vibhattā evaṁ uppādanirodhavārepi anulomampi paccanīkampi vibhajitabbaṁ).

(3) anāgatavāro

(ka) anulomapuggalo

145. (ka) yassa dukkhasaccaṁ uppajjissati tassa samudayasaccaṁ nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ uppajjissati, no ca tesaṁ samudayasaccaṁ nirujjhissati. itaresaṁ tesaṁ dukkhasaccañca uppajjissati samudayasaccañca nirujjhissati.

(kha) yassa vā pana ...pe0 ...? āmantā.

(ka) yassa dukkhasaccaṁ uppajjissati tassa maggasaccaṁ nirujjhissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ uppajjissati, no ca tesaṁ maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca uppajjissati maggasaccañca nirujjhissati.

(kha) yassa vā pana ...pe0 ...? āmantā.

146. (ka) yassa samudayasaccaṁ uppajjissati tassa maggasaccaṁ nirujjhissatīti?

ye puthujjanā maggaṁ na paṭilabhissanti tesaṁ samudayasaccaṁ uppajjissati, no ca tesaṁ maggasaccaṁ nirujjhissati. ye maggaṁ paṭilabhissanti tesaṁ samudayasaccañca uppajjissati maggasaccañca nirujjhissati.

(kha) yassa vā pana maggasaccaṁ nirujjhissati tassa samudayasaccaṁ uppajjissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ maggasaccaṁ nirujjhissati, no ca tesaṁ samudayasaccaṁ uppajjissati. ye maggaṁ paṭilabhissanti tesaṁ maggasaccañca nirujjhissati samudayasaccañca uppajjissati.

(kha) anulomaokāso

147. yattha dukkhasaccaṁ uppajjissati ...pe0 ....

(ga) anulomapuggalokāsā

148. yassa yattha dukkhasaccaṁ uppajjissati tassa tattha samudayasaccaṁ nirujjhissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha ...pe0 ... itaresaṁ catuvokārānaṁ pañcavokārānaṁ tesaṁ tattha ...pe0 .... (yassakampi yassayatthakampi sadisaṁ).

(gha) paccanīkapuggalo

149. (ka) yassa dukkhasaccaṁ nuppajjissati tassa samudayasaccaṁ na nirujjhissatīti? āmantā.

(kha) yassa vā pana samudayasaccaṁ na nirujjhissati tassa dukkhasaccaṁ nuppajjissatīti?

aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ samudayasaccaṁ na nirujjhissati, no ca tesaṁ dukkhasaccaṁ nuppajjissati. pacchimacittasamaṅgīnaṁ tesaṁ samudayasaccañca na nirujjhissati dukkhasaccañca nuppajjissati.

(ka) yassa dukkhasaccaṁ nuppajjissati tassa maggasaccaṁ na nirujjhissatīti? āmantā.

(kha) yassa vā pana maggasaccaṁ na nirujjhissati tassa dukkhasaccaṁ nuppajjissatīti?

aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ maggasaccaṁ na nirujjhissati, no ca tesaṁ dukkhasaccaṁ nuppajjissati. pacchimacittasamaṅgīnaṁ tesaṁ maggasaccañca na nirujjhissati dukkhasaccañca nuppajjissati.

150. (ka) yassa samudayasaccaṁ nuppajjissati tassa maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ samudayasaccaṁ nuppajjissati, no ca tesaṁ maggasaccaṁ na nirujjhissati. aggamaggassa bhaṅgakkhaṇe arahantānaṁ tesaṁ samudayasaccañca nuppajjissati maggasaccañca na nirujjhissati.

(kha) yassa vā pana maggasaccaṁ na nirujjhissati tassa samudayasaccaṁ nuppajjissatīti?

ye puthujjanā maggaṁ na paṭilabhissanti tesaṁ maggasaccaṁ na nirujjhissati, no ca tesaṁ samudayasaccaṁ nuppajjissati. aggamaggassa bhaṅgakkhaṇe arahantānaṁ tesaṁ maggasaccañca na nirujjhissati samudayasaccañca nuppajjissati.

(ṅa) paccanīkaokāso

151. yattha dukkhasaccaṁ nuppajjissati ...pe0 ....

(ca) paccanīkapuggalokāsā

152. yassa yattha dukkhasaccaṁ nuppajjissati ...pe0 ....

(yassakampi yassayatthakampi sadisaṁ, samudayasaccaṁ maggasaccaṁ nānākaraṇaṁ, aggamaggassa bhaṅgakkhaṇe, arahantānaṁ asaññasattānaṁ tesaṁ tattha maggasaccañca na nirujjhissati samudayasaccañca nuppajjissati).

(4) paccuppannātītavāro

(ka) anulomapuggalo

153. yassa dukkhasaccaṁ uppajjati tassa samudayasaccaṁ nirujjhitthāti? āmantā.

yassa vā pana ...pe0 ....

(paccuppannaatītā {paccuppannenātītā (syā0)} pucchā uppādavārepi uppādanirodhavārepi yassakampi yatthakampi yassayatthakampi anulomampi paccanīkampi sadisaṁ, asammohantena vibhajitabbā).

(5) paccuppannānāgatavāro

(ka) anulomapuggalo

154. (ka) yassa dukkhasaccaṁ uppajjati tassa samudayasaccaṁ nirujjhissatīti?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ dukkhasaccaṁ uppajjati, no ca tesaṁ samudayasaccaṁ nirujjhissati. itaresaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati samudayasaccañca nirujjhissati.

(kha) yassa vā pana samudayasaccaṁ nirujjhissati tassa dukkhasaccaṁ uppajjatīti?

sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccaṁ nirujjhissati, no ca tesaṁ dukkhasaccaṁ uppajjati. sabbesaṁ upapajjantānaṁ pavatte cittassa uppādakkhaṇe tesaṁ samudayasaccañca nirujjhissati dukkhasaccañca uppajjati.

(ka) yassa dukkhasaccaṁ uppajjati tassa maggasaccaṁ nirujjhissatīti?

arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati maggasaccañca nirujjhissati.

(kha) yassa vā pana maggasaccaṁ nirujjhissati tassa dukkhasaccaṁ uppajjatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccaṁ nirujjhissati, no ca tesaṁ dukkhasaccaṁ uppajjati. aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccañca nirujjhissati dukkhasaccañca uppajjati.

155. (ka) yassa samudayasaccaṁ uppajjati tassa maggasaccaṁ nirujjhissatīti?

ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ samudayasaccaṁ uppajjati, no ca tesaṁ maggasaccaṁ nirujjhissati. ye maggaṁ paṭilabhissanti tesaṁ taṇhāya uppādakkhaṇe tesaṁ samudayasaccañca uppajjati maggasaccañca nirujjhissati.

(kha) yassa vā pana maggasaccaṁ nirujjhissati tassa samudayasaccaṁ uppajjatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ maggasaccaṁ nirujjhissati, no ca tesaṁ samudayasaccaṁ uppajjati. ye maggaṁ paṭilabhissanti tesaṁ taṇhāya uppādakkhaṇe tesaṁ maggasaccañca nirujjhissati samudayasaccañca uppajjati.

(kha) anulomaokāso

156. yattha dukkhasaccaṁ uppajjati ...pe0 ....

(ga) anulomapuggalokāsā

157. (ka) yassa yattha dukkhasaccaṁ uppajjati tassa tattha samudayasaccaṁ nirujjhissatīti?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ ...pe0 ... itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha dukkhasaccaṁ ...pe0 ....

(kha) yassa vā pana yattha samudayasaccaṁ nirujjhissati tassa tattha dukkhasaccaṁ uppajjatīti?

catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccaṁ nirujjhissati, no ca tesaṁ tattha dukkhasaccaṁ uppajjati. catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha samudayasaccañca nirujjhissati dukkhasaccañca uppajjati.

(ka) yassa yattha dukkhasaccaṁ uppajjati tassa tattha maggasaccaṁ nirujjhissatīti?

arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha maggasaccaṁ nirujjhissati. aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati maggasaccañca nirujjhissati.

(kha) yassa vā pana yattha maggasaccaṁ nirujjhissati tassa tattha dukkhasaccaṁ uppajjatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha maggasaccaṁ nirujjhissati, no ca tesaṁ tattha dukkhasaccaṁ uppajjati. aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha maggasaccañca nirujjhissati dukkhasaccañca uppajjati.

158. (ka) yassa yattha samudayasaccaṁ uppajjati tassa tattha maggasaccaṁ nirujjhissatīti?

āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha samudayasaccaṁ uppajjati, no ca tesaṁ tattha maggasaccaṁ nirujjhissati. ye maggaṁ paṭilabhissanti tesaṁ taṇhāya uppādakkhaṇe tesaṁ tattha samudayasaccañca uppajjati maggasaccañca nirujjhissati.

(kha) yassa vā pana yattha maggasaccaṁ nirujjhissati tassa tattha samudayasaccaṁ uppajjatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha maggasaccaṁ nirujjhissati, no ca tesaṁ tattha samudayasaccaṁ uppajjati. ye maggaṁ paṭilabhissanti tesaṁ taṇhāya uppādakkhaṇe tesaṁ tattha maggasaccañca nirujjhissati samudayasaccañca uppajjati.

(gha) paccanīkapuggalo

159. (ka) yassa dukkhasaccaṁ nuppajjati tassa samudayasaccaṁ na nirujjhissatīti?

sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ samudayasaccaṁ na nirujjhissati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ dukkhasaccañca nuppajjati samudayasaccañca na nirujjhissati.

(kha) yassa vā pana samudayasaccaṁ na nirujjhissati tassa dukkhasaccaṁ nuppajjatīti?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ samudayasaccaṁ na nirujjhissati, no ca tesaṁ dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ samudayasaccañca na nirujjhissati dukkhasaccañca nuppajjati.

(ka) yassa dukkhasaccaṁ nuppajjati tassa maggasaccaṁ na nirujjhissatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ na nirujjhissati. aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe tesaṁ dukkhasaccañca nuppajjati maggasaccañca na nirujjhissati.

(kha) yassa vā pana maggasaccaṁ na nirujjhissati tassa dukkhasaccaṁ nuppajjatīti?

arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccaṁ na nirujjhissati, no ca tesaṁ dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe tesaṁ maggasaccañca na nirujjhissati dukkhasaccañca nuppajjati.

160. (ka) yassa samudayasaccaṁ nuppajjati tassa maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ samudayasaccaṁ nuppajjati, no ca tesaṁ maggasaccaṁ na nirujjhissati. aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ samudayasaccañca nuppajjati maggasaccañca na nirujjhissati.

(kha) yassa vā pana maggasaccaṁ na nirujjhissati tassa samudayasaccaṁ nuppajjatīti?

ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ maggasaccaṁ na nirujjhissati, no ca tesaṁ samudayasaccaṁ nuppajjati. aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ maggasaccañca na nirujjhissati samudayasaccañca nuppajjati.

(ṅa) paccanīkaokāso

161. yattha dukkhasaccaṁ nuppajjati ...pe0 ....

(ca) paccanīkapuggalokāsā

162. (ka) yassa yattha dukkhasaccaṁ nuppajjati tassa tattha samudayasaccaṁ na nirujjhissatīti?

catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha samudayasaccaṁ na nirujjhissati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha dukkhasaccañca nuppajjati samudayasaccañca na nirujjhissati.

(kha) yassa vā pana yattha samudayasaccaṁ na nirujjhissati tassa tattha dukkhasaccaṁ nuppajjatīti?

aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha samudayasaccaṁ na nirujjhissati, no ca tesaṁ tattha dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha samudayasaccañca na nirujjhissati dukkhasaccañca nuppajjati.

(ka) yassa yattha dukkhasaccaṁ nuppajjati tassa tattha maggasaccaṁ na nirujjhissatīti?

yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ na nirujjhissati. aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe asaññasattā {apāyā asaññasattā (syā0)} cavantānaṁ tesaṁ tattha dukkhasaccañca nuppajjati maggasaccañca na nirujjhissati.

(kha) yassa vā pana yattha maggasaccaṁ na nirujjhissati tassa tattha dukkhasaccaṁ nuppajjatīti?

arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ {apāyaṁ asaññasattaṁ (syā0)} upapajjantānaṁ tesaṁ tattha maggasaccaṁ na nirujjhissati, no ca tesaṁ tattha dukkhasaccaṁ nuppajjati. aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe asaññasattā cavantānaṁ tesaṁ tattha maggasaccañca na nirujjhissati dukkhasaccañca nuppajjati.

163. (ka) yassa yattha samudayasaccaṁ nuppajjati tassa tattha maggasaccaṁ na nirujjhissatīti?

aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha samudayasaccaṁ nuppajjati, no ca tesaṁ tattha maggasaccaṁ na nirujjhissati. aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca nuppajjati maggasaccañca na nirujjhissati.

(kha) yassa vā pana yattha maggasaccaṁ na nirujjhissati tassa tattha samudayasaccaṁ nuppajjatīti?

āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha maggasaccaṁ na nirujjhissati, no ca tesaṁ tattha samudayasaccaṁ nuppajjati. aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca na nirujjhissati samudayasaccañca nuppajjati.

(6) atītānāgatavāro

(ka) anulomapuggalo

164. yassa dukkhasaccaṁ uppajjittha tassa samudayasaccaṁ nirujjhissatīti?

(yathā nirodhavāre atītānāgatā {atītenānāgatā (syā0)} pucchā anulomampi paccanīkampi vibhattā evaṁ uppādanirodhavārepi asammohantena vibhajitabbaṁ).

uppādanirodhavāro.

pavattivāro niṭṭhito.

3. pariññāvāro

1. paccuppannavāro

165. (ka) yo dukkhasaccaṁ parijānāti so samudayasaccaṁ pajahatīti? āmantā.

(kha) yo vā pana samudayasaccaṁ pajahati so dukkhasaccaṁ parijānātīti? āmantā.

(ka) yo dukkhasaccaṁ na parijānāti so samudayasaccaṁ nappajahatīti? āmantā.

(kha) yo vā pana ...pe0 ...? āmantā.

2. atītavāro

166. (ka) yo dukkhasaccaṁ parijānittha so samudayasaccaṁ pajahitthāti? āmantā.

(kha) yo vā pana ...pe0 ...? āmantā.

(ka) yo dukkhasaccaṁ na parijānittha so samudayasaccaṁ nappajahitthāti? āmantā.

(kha) yo vā pana ...pe0 ...? āmantā.

3. anāgatavāro

167. (ka) yo dukkhasaccaṁ parijānissati so samudayasaccaṁ pajahissatīti? āmantā.

(kha) yo vā pana ...pe0 ...? āmantā.

(ka) yo dukkhasaccaṁ na parijānissati so samudayasaccaṁ nappajahissatīti? āmantā.

(kha) yo vā pana ...pe0 ...? āmantā.

4. paccuppannātītavāro

168. (ka) yo dukkhasaccaṁ parijānāti so samudayasaccaṁ pajahitthāti? no.

(kha) yo vā pana samudayasaccaṁ pajahittha so dukkhasaccaṁ parijānātīti? no.

(ka) yo dukkhasaccaṁ na parijānāti so samudayasaccaṁ nappajahitthāti?

arahā dukkhasaccaṁ na parijānāti, no ca samudayasaccaṁ nappajahittha. aggamaggasamaṅgiñca arahantañca ṭhapetvā avasesā puggalā dukkhasaccañca na parijānanti samudayasaccañca nappajahittha.

(kha) yo vā pana samudayasaccaṁ nappajahittha so dukkhasaccaṁ na parijānātīti?

aggamaggasamaṅgī samudayasaccaṁ nappajahittha, no ca dukkhasaccaṁ na parijānāti. aggamaggasamaṅgiñca arahantañca ṭhapetvā avasesā puggalā samudayasaccañca nappajahittha dukkhasaccañca na parijānanti.

5. paccuppannānāgatavāro

169. (ka) yo dukkhasaccaṁ parijānāti so samudayasaccaṁ pajahissatīti? no.

(kha) yo vā pana samudayasaccaṁ pajahissati so dukkhasaccaṁ parijānātīti? no.

(ka) yo dukkhasaccaṁ na parijānāti so samudayasaccaṁ nappajahissatīti?

ye maggaṁ paṭilabhissanti te dukkhasaccaṁ na parijānanti, no ca samudayasaccaṁ nappajahissanti. arahā ye ca puthujjanā maggaṁ na paṭilabhissanti te dukkhasaccañca na parijānanti samudayasaccañca nappajahissanti.

(kha) yo vā pana samudayasaccaṁ nappajahissati so dukkhasaccaṁ na parijānātīti?

aggamaggasamaṅgī samudayasaccaṁ nappajahissati, no ca dukkhasaccaṁ na parijānāti. arahā ye ca puthujjanā maggaṁ na paṭilabhissanti te samudayasaccañca nappajahissanti dukkhasaccañca na parijānanti.

6. atītānāgatavāro

170. (ka) yo dukkhasaccaṁ parijānittha so samudayasaccaṁ pajahissatīti? no.

(kha) yo vā pana samudayasaccaṁ pajahissati so dukkhasaccaṁ parijānitthāti? no.

(ka) yo dukkhasaccaṁ na parijānittha so samudayasaccaṁ nappajahissatīti?

ye maggaṁ paṭilabhissanti te dukkhasaccaṁ na parijānittha, no ca te samudayasaccaṁ nappajahissanti. aggamaggasamaṅgī ye ca puthujjanā maggaṁ na paṭilabhissanti te dukkhasaccañca na parijānittha samudayasaccañca nappajahissanti.

(kha) yo vā pana samudayasaccaṁ nappajahissati so dukkhasaccaṁ na parijānitthāti?

arahā samudayasaccaṁ nappajahissati, no ca dukkhasaccaṁ na parijānittha. aggamaggasamaṅgī ye ca puthujjanā maggaṁ na paṭilabhissanti te samudayasaccañca nappajahissanti dukkhasaccañca na parijānittha.

pariññāvāro.

saccayamakaṁ niṭṭhitaṁ. 